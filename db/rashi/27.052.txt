

מה תתהלל. ותתפאר ברעה שאתה עושה אתה הגבור בתורה: חסד אל כל היום. להציל את הנרדף על ידך, ד"א חסד אל כל היום אילו לא נתן לי אחימלך לחם מדומה אתה שאמות ברעב, יש חסד בהקב"ה על ישראל כל היום ואם לא נתן לי יתנו לי אחרים:
מלוטש. מחודד: עושה רמיה. חותך הבשר עם השער:


יתצך. ל' נתיצה: יחתך. לשון שבירה: ויסחך. ויעקרך: ושרשך. ישרש אחריך לעקור כל השרשים דיראריצינע"ר בלע"ז:
ועליו ישחקו. וזה השחוק שיאמרו עליו הנה זה הגבר אשר לא שם מבטחו בהקב"ה ראו מה עלתה בו:
יעז בהוותו. מתגבר היה ברשעו:
ואני. הנרדף עתה בידך אהיה כזית רענן בבנים ובבני בנים בבית הקב"ה:
כי עשית. כשתעשה לי זאת וכלפי הקב"ה אמר מקרא זה: