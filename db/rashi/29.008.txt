
(מענה בלדד) ורוח כביר. רוח דברים: כביר. ל' רוב:
האל יעות משפט. הה"א נקוד פתח ומליצתו לשון תימה:
וישלחם ביד פשעם. על ידי פשעם, (הפשע) הוא נעשה שליח להובילם:
אם אתה תשחר וגו'. יעיר עליך את זכותך:
ושלם נות צדקך. ויעש' את נות צדקך שלם ותמים:
והיה ראשיתך מצער. ראשיתך שעברה מצער לפי אחריתך שישגה מאוד:
לדור רישון. על דור ראשון, כמו (דברים ד׳:ל״ב) כי שאל נא לימים ראשונים: וכונן. הכן והזדמן לעמוד על חקרי אבותם:


היגאה גומא. זאת יאמרו אין הגומא גדל אלא בעוד שהביצה לחה במימיה ובליחלוחיה, ביצה מריש"ק בלע"ז:
באבו. בליחלוחו ובפריו: לא יקטף. לא ישבר ולא ינתק כמו (שם כג) וקטפת מלילות: ולפני כל חציר ייבש. קודם כל חציר ויבש, כשהמים כלים והביצה חריבה:
כן ארחות כל שוכחי אל. להצליח בעת ששעתו משחקת לו עד שתתמלא סאתו: ותקות. סופו של חנף יאבד:
אשר יקוט. יקצור ויכרות כסלתו והבטחתו: כסלו. היא מחשבת מבטחו כמו (לקמן לא) אם שמתי זהב כסלי, יקוט, לשון קציר כמו (יחזקאל טז) כמעט קט: ובית עכביש. שאינו קיים יהיה מבטחו:

רטוב הוא. לח וחזק מזלו טרם בא אליו עת פקודת מכת חומו המייבשתו ולפי שדימהו בגומא מדבר לפי הענין: ועל גנתו יונקתו תצא. יונקתו שורש היונק או ענף הילדה הגדל בשנה זו כמו מראש יונקתו קטף:
יסובכו. יתאחזו בענף ובסובך: בית אבנים. יחזה מקום איתן רואה ובונה לו למצודה ומנחם פי' יחזה לשון גבול יגבול אותו יבננו עד גבולו וכן מחוז חפצם (תהילים ק״ז:ל׳) וכן מחזה אל מחזה (מלכים א ז׳:ה׳) כל אלה לפני מכתו:
וכשיבלענו. ממקומו הנפרע ממנו ומקרא חסר הוא זה: וכחש בו. מקומו: לא ראיתיך. שאין נשאר ממנו לא שרש ולא ענף והרי הוא כלא היה, שאין נפילתו כמפלת צדיקים כי הצדיק יפול ויקום וזה יפול בלא תקומה:
הן הוא משוש דרכו. של רשע שכל משושו וגם הצלחתו ללא תקוה תשוב: ומעפר אחר יצמחו. בני אדם שהיו עד הנה שחים עד עפר יצמחו: אחר אדם אחר יצמח לקבל גדולתו של זה כשם שמצינו ולחוטא נתן ענין וגו' (קהלת ב׳:כ״ו) ע"כ דע על עצמך אם רשע היית אין תקומה למפלתך ואם תם היית כו':
הן אל לא ימאס תם. ולא יחזיק ביד משנאיך המריעים לך עד אשר ישוב לרחם עליך וימלא שחוק פיך:


