בית הלחמי. בבית לחם, וכן דרך כל דבר ששמו בשתי תיבות, כמו: בית לחם, בית שמש, בית אל, קרית ארבע, אם בא להטיל בו ה"א, מטיל בין שתי התיבות, כגון: קרית הארבע, בית האלי, בית הלחמי:


ויחרדו. מהרו לצאת לקראתו:

ויאמר אך נגד ה' משיחו. ויאמר בלבו, אך אמת הוא זה:
אל תבט אל מראהו אל יופי תארו: כי מאסתיהו. לפי שכעסן הוא, כמה שנאמר (לקמן יז כח): ויחר אף אליאב בדוד: כי לא אשר יראה האדם. אף על פי שקראת לעצמך רואה, שאמרת לשאול (לעיל ט יט): אנכי הרואה, כאן אני מודיעך שאינך רואה:

ויעבר ישי שמה. הוא שמעא:

שאר הקטן. נשאר הקטן: לא נסוב. לא נשב לאכול, כל מושב סעודה קרויה הסבה:

ותצלח רוח ה'. רוח גבורה:


עבדיך לפניך. הנה עבדיך לפניך אשר יעשו מצותיך:

אחד מהנערים. מיוחד שבהם, דואג האדומי: יודע נגן. כל עצמו נתכוון להכניס עין רעה של שאול בדוד, שיתקנא בו: 