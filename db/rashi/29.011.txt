
מענה צופר: לא יענה. מאחרים מפני רוב דבריו:
בדיך. שאתה בודה מלבך: מתים יחרישו. בני אדם:
ותאמר. להקב"ה זך לקחי ובר הייתי בעיניך:

תעלומות חכמה. ותדע כי כפלים לתושיה יש לתורה שלא קיימת: כי (השורש) ישה. כמו (דברים כ״ד:י׳) כי תשה ברעך (כלומר) הרבה יש לו עוד חוב עליך בדברי עוניך:
החקר אלוה תמצא. שאתה סבור שקיימת הכל:
גבהי שמים. דבר שהוא גבוה כגובהי שמים מה תפעל עתה ועמוקה היא החכמה משאול:
מדה. מדוד שלה (ס"א מד' שלה) וכאן הזכיר מידוד בל' זכר (שלא אמר מדתה):
אם יחלוף ויסגיר. ביסורין את מי שירצה: ויקהיל. כל פמליאות שלו לווכח על שהסגיר: ומי. בהן ישיבנו בדברים למצא עול בפעלו ואם מפני שהנידון שליו ושקט ימים רבים, כן דרכו:
כי הוא ידע מתי שוא וירא און ולא יתבונן. שהם עושים ימים ושנים ודומה כמי שלא יתבונן (יתבוננו) כי מאריך אפו:
ואיש נבוב. חלול בלא לב אשר לא הבין דרכו: ילבב. יקנה לו לב לשוב לבוראו ולפשפש במעשיו או אדם אשר היה כעיר פרא לימוד מדבר קל בלא דעת: אדם יולד. ילמד עצמו להיות אדם חדש כסדר בני אדם ויכוין דרכו:
אם אתה. היית מכוין לבך אחר יסורין: ופרשת אליו כפיך. בתחנה:
ותרחק און. מידך ואל תשכן באהליך עולה:
כי אז. אם אתה היית בטוח שתשא פניך ממום שתגרום לעצמך לשאת פניך מכל מום (מתוך כך): והיית מוצק. חזק כמו מצוקי ארץ:
עמל תשכח. וכל עמל היית שוכח: וכמים עברו. וחלפו כן יהיה לך כל זכרון עמל:
ומצהרים יקום חלד. יותר מאור צהרים יקום לך חלד מזל וזמן כמו וחלדי כאין נגדך (תהילים ל״ט:ו׳) ד"א יקום חלד כמו יקום אור חלודה שלך כלומר שיהיה מקום אפילה מאיר יותר מאור צהרים זו שמעתי אבל הראשון לא נראה (סא"א): תעופה. אפילה שלך כבקר תהיה ע"א תעופה לשון עפעפי שחר (לעיל ג) שאם הוא לשון אופל היה לו לומר תעופה נקוד בשו"א כמו תנופה תקומה תרומה תנומה:


ועיני רשעים. שונאיך: תכלנה. בפנותם ברעתך לראות ולא ישיגו (תאוותם) וכל כליון עינים שבלשון קודש זהו המצפה לראות ואינו משיג וכמו ועיניך רואות וכלות אליהם וגו' (דברים כ״ח:ל״ב): ומנוס. הוא מבטח: ותקותם. מה שהם מקוים לראות בך למפח נפש יהיה להם: 