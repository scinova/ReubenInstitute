ונהרו. ונקבצו שם יחד כנהרו' ההולכי' אל הים:

ושפט. משפט זה לשון תוכחה הוא דשרימנ"ט בלע"ז:
כי פי ה' צבאות דבר. והיכן דבר ונתתי שלום בארץ (ויקרא כ״ו:ו׳):
ילכו איש בשם אלהיו. ילכו לאבדון על שעבדו עכו"ם כן תירגם יונתן:
אוספה הצולעה. אכניש מטלטליא וכן ת"י, ולי נראה לשון מרפא כמו ואספתי מצרעתו (מלכים ה): ואשר הריעותי. ואותם שהריעותי להם בעוונם:

ואתה מגדל עדר. ת"י ואת משיחא דישראל דטמיר מן קדם חובי כנישתא דציון פי' מגדל ל' מעוז ותרגום עדר כנסת ישראל ותירגם עופל ל' אופל ויש לפרש מגדל עדר בית המקדש ועופל לשון מגדל עוז וכן עופל ובחן (ישעיה לב): עדיך תאתה. שארית הצולעה והנהלאה כולם יקבצו אליך: ובאה הממשלה הראשונה. תבא הממשלה שלימה כולה אל בית דוד בירושלים כאשר היתה בתחילה עד שלא נחלקה ומה היא הממשלה הראשונ' הממלכ' לבת ירושלים:
עתה. שאת מורדת בי: למה תריעי רע. שיתי לבך למה את צריכה לבקש רעים ואהובים מלכי מצרים ומלכי אשור לעזור:
חולי. ל' חלחלה כמו (כאן) כי החזיקך חיל והלשון נופל על יולדת: וגוחי. כרעי ושחי על גחונך וכן בלשון משנה כותל הגוחה לרשות הרבים: תצאי מקריה. מירושלים ללכת בגולה: ושכנת בשדה. תהי שכינתך חרושה כשדה:
האומרים תחנף. עתה תתחייב ציון בחטאתיה ויפקד עליה עוונה: ותחז בציון עינינו. ותראינה בה עינינו מה שאוינו לראות בה:
כי קבצם כעמיר גורנה. וסופו לקבצם אל עמק יהושפט וסביבו' ירושלים למלחמ' כמו שמקבצין עמיר כדי לדושם שם אף הם חיל גוג ומגוג לרעתם נאספו ויאמר הקב"ה לכנ"י קומי ודושי בת ציון:
והחרמתי. לשון הקדש: בצעם. מה שכנסו מגזילה וחמס: וחילם. ונכסיהון:
עתה תתגודדי בת גדוד. עתה בעת גזרתה הרעה על העון כי גבר תתגודדי בת גדוד בת כשדים קבצי גדודין כי עתה הוא אשר תצלחי בגדוד אשר שם מצור עלינו: בשבט יכו על הלחי. מי גרם לך להצליח את אשר ישראל מלעיבי' על נביאיהם ושופטיה' ומכים אותם על הלחי כך היו עושים וכן מצינו בפסיקתא וכן ישעיה הוא אומר (ישעיה נ) גוי נתתי למכים: