

יגורו מלחמות. יהיו מלחמות במגוריהם ובמושבותם:
חמת עכשוב. חמת לשון ארס כמו (דברים ל״ב:ל״ג) חמת תנינים יינם שאם תפרשהו לשון אף וכי לשון אף נופל אצל יין אלא לשון ארס ויצו"ש בלע"ז וכן נופל כאן לשון ארס תחת השפה: עכשוב. עכביש איריינ"א בלע"ז:

וחבלים פרשו רשת. דרך הרשת לקשור חבל ארוך בראשה והציד כשרואה את העופות שוכנים תחת הרשת מושך החבל והרשת נופל על העופות: ליד מעגל. אצל נתיבתי ופעמי: ליד. אצל כמו (שמואל ב י״ד:ל׳) ראו חלקת יואב על ידי:


מאוי רשע. עמלק הרשע: זממו אל תפק. מחשבתו אל תצליח: ירומו סלה. כי יתגאו סלה, ורבותינו פירשו זממו לשון רסן הזומם את פי הגמל ולשון משנה הוא אל תפק. אל תוציא מלחייו:
ראש מסבי. חבורת חשבון גדודי עשו האומרים להסב אותי מעליך עמל שפתיהם יכסם (מצאתי):
ימוטו. יהיו מוטים הגחלים עליהם ישכבו בהם עד שיתמוטטו ויכבו מאליהם נמצא הגוף כלה ואבד: באש יפילם. המפיל ונוקם גחלים של גיהנם במהמורות יפילם לבל יקומו עוד: במהמורות. במלחמות ותגר ל' ממרים הייתם (דברים ט):
איש לשון. עשו כי ציד בפיו צד את אביו בפיו: יצודנו. הרע שהוא עושה הוא יצודנו:
ידעתי. כי סוף הדברים יעשה ה' דין עני וינקום נקמת עבדיו:
אך. ימהר ויעשה כדי שיודו צדיקים לשמו: 