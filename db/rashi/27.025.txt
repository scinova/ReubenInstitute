נפשי אשא. אכוון לבי:

הבוגדים ריקם. הגזלנים החמסנים המושיבים את העניים ריקם מנכסיהם כמו (לעיל ז') ואחלצה צוררי ריקם:

הדריכני. אדריצימו"י בלעז: אותך קויתי כל היום. הוא העה"ז שהוא יום לאומות ולילה לישראל:
כי מעולם המה. מימות אדם הראשון שאמרת לו ביום אכלך ממנו מות תמות (בראשית ב׳:י״ז) ונתת לו יום משלך שהוא אלף שנים:
כחסדך זכר לי. הראוי לחסדך זכור לי אלו מעשים טובים שבידי:
טוב וישר ה'. וחפץ להצדיק בריותיו: על כן יורה חטאים בדרך. תשובה, ד"א יורה חטאים הרוצחים שנאמר תכין לך הדרך וגו' (דברים י״ט:ג׳) מקלט מקלט היה כתוב על פרשת דרכים כו' כדאיתא במכות:


למען שמך. הרב סלח לעוני: כי רב הוא. כי נאה לרב לסלוח עון רב:
מי זה האיש ירא ה'. הקב"ה יורנו בדרך שהוא יבחר הוא דרך הטוב:
נפשו בטוב תלין. כשילין בקבר תלין בטובה נפשו:


כי יחיד ועני אני. ועון רבים תלוי בי ולנגדן אני יחיד לפיכך פנה אלי וחנני כי תפלתי צריכה לתשועת כל ישראל:

ראה עניי ועמלי. ועל ידיהם שא לכל חטאתי:
ושנאת חמס. שלא כדין:

יצרוני. ישמרוני:

