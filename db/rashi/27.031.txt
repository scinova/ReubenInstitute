

מצודות. פלי"ישיץ בלע"ז:
תנחני. מונאראש"מוי בלע"ז כמו (שמות ל"ב) לך נחה את העם וגו':

בידך אפקיד רוחי. קומנ"דריה בלע"ז, אפקיד רוחי תמיד לפי שאתה פדיתה אותי מצרה:
השומרים הבלי שוא. המצפים לתשועת ע"א:

הסגרתני. ליבראש"מווי ומנחם חבר אותו לשון סגירה וכן כל לשון סגר:
עששה. כהתה לשון עששית שאדם נותן זכוכית לנגד עיניו לראות לעבר הזכוכית דבר, אין אותה מראה ברורה:
ועצמי עששו. לשון רקב כאלו אכלם עש:
מכל צוררי. מאת כל צוררי, הייתי חרפה לגדוף: ולשכני. אני חרפה מאד ופחד למיודעי אמישקטיישנ"ץ. מתפחדים על קורותי:
ככלי אובד. ההולך לאבד כל לשון אבידה אין הלשון נופל על בעל אבידה לומר הוא אבד אותה אלא האבידה אובדת ממנו כד"א אשר תאבד ממנו (דברים כ, 'ב) האובדת לא בקשתם (יחזקאל ל״ד:ד׳):
דבת רבים. עצת רבים, דבת לשון דובב שפתי ישנים (שיר השירים ז׳:י׳) וכן כל דבה שבמקרא פרלר"יץ בלע"ז: מגור מסביב. שמייראין ומפחדין אותי: בהוסדם. בהתיעצם: זממו. לשון מחשבה:

בידך עתותי. עתים העוברים עלי על פיך הם ובגזרותיך:

אל אבושה וגו'. אחרי שקראתיך אין נאה שאבוש: ידמו לשאול. ישתתקו ויאלמו למות:
הדוברות על צדיק עתק. שאומרות לשאול עלי דוד מבקש רעתך: עתק. סרה דבר שאינו כמו ויעתק משם (בראשית י״ב:ח׳), ודונש פתר אותו לשון דבר גדול וקשה כמו עתקו וגם גברו חיל (איוב כ״א:ז׳), הון עתק (משלי ח׳:י״ח), ולמכסה עתיק (ישעיה כ"ג) (סא"א):
מה רב טובך. ידעתי לעולם הבא יש שכר טוב ליראיך ומכל מקום בעולם הזה שהרשעים מקיפים אותם אני מתפלל עליהם שתסתירם בסתר פניך:
מרוכסי איש. מחבורי רשעים המתקשרים יחד להרע להם:
בעיר מצור. בקעילה, כשאמר שאול עלי נסגר לבא בעיר דלתים ובריח (שמואל א כ״ג:ז׳):
ואני אמרתי בחפזי. כשיצאתי מקעילה ובאתי אל מדבר מעון והייתי נחפז ללכת מפני שאול כי השיגני, ושאול ואנשיו עוטרים אלי ואל אנשי לתפשם: אמרתי. בלבי: נגרזתי. נכרתתי לשון גרזן הכורת את העץ על שם גזירתו נקרא גרזן כך פי' דונש ומנחם חברו כמו נגרשתי ואין לו דמיון בתורה (סא"א):
אמונים נוצר ה'. שומר ה' את המאמינים בישועתו וסומכים עליו: על יתר. מדה במדה מכוונת כחץ על יתר הקשת (סא"א), או יש לפתור על יתר, חבל כנגד חבל קו כנגד קו, ל"א יתר הוא לשון גאוה כמו (ישעיהו ט״ו:ז׳) יתרה עשה פירוש ומשלם על יתר בגאוה לעושי גאוה (סא"א):
חזקו ויאמץ לבבכם. כמו שראיתם שעשה לי להושיעני שהוחלתי לו: