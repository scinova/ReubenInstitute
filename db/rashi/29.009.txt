

(מענה איוב): לריב עמו. להתווכח עמו:
חכם לבב. הוא לריב: ואמיץ כח. להיפרע: מי הקשה. לבו והלך שלם פרעה הקשה ונחסר וכן כל המקשים:
המעתיק הרים. המסלקם כהופכו סדום: ולא ידעו. עד שנהפכו:
המרגיז ארץ. בהביטו אליה ותרעד:
האומר לחרס. לשמש דום והוא שמר אמרת מלך ולא יזרח: ובעד. וכנגד הכוכבים יסגור מחיצה ולא יאירו:
נוטה שמים לבדו. ומלאכים נבראו ביום שני שלא תאמר מיכאל מתח בצפון וגבריאל בדרום: על במתי ים. על גובהי ים ועל מעשה בראשית נאמר שגבהו המים התחתונים לרום למעלה ודרכם:
כסיל וכימה. מזלות הם: וחדרי תימן. להכניס שם סופה כמו שאמר מן החדר תבוא סופה (לקמן לז):

הן יעבור וגו'. ידעתי כי כל אשר יחפוץ יעשה: יעבור עלי. לפני ולא אראנו:
יחתוף. יכה פתאום כמו (משלי כ״ג:כ״ח) היא כחתף תארוב לשון פתאום הוא:
לא ישיב אפו. מפני יראת (וצדקת ס"א) איש: תחתיו שחחו. צבא מרום שבאו לעזור את מצרים, מצרים נקרא רהב שנאמר לכן קראתי לזאת רהב הם שבת (ישעיהו ל׳:ז׳) על שם גאותם אשר אמרו מי ה' וגו' (שמות ג):
אף. כ"ש:
לא אענה. אירא להרים קול לפניו: למשופטי. כמו לשופטי:
לא אאמין. לא אוכל להאמין מיראתי אותו כי איך לא איראנו:
אשר בשערה. נתחלפה צורתי (ס"א שורתי) לפניו: ישופני. יכתתני ואכות אותו טחון (דברים ט׳:כ״א) מתרגמינן ושפית יתיה: פצעי. מכה המוציאה דם וליחה:
לא יתנני. אינו מניחני להשיב רוחי אלי:
אם לכח. איך אריב עמו אם לכח הוא בא אמיץ הנה הוא: ואם למשפט. מי יוכל להועידני לפניו ולהחזיק דבר משפטי:
הלא אם אצדק פי ירשיעני. כי יסתמו דברי מיראה ויעקשני פי:
תם אני. יודע אני בעצמי שאני תם ואעפ"כ לא אדע נפשי במה אמצא נופש:
אחת היא. בעולם ועליה אמרתי שתם ורשע הוא מכלה בעבורה, ומה היא:
אם שוט. ל' של שטן ימית פתאום את הצדיק: למסת נקיים. שהמית ילעג:
ביד רשע. כלפי שטן: פני שופטיה יכסה. מהבחין בדבר אמת: ואם לא איפוא. דבר אמת דבר זה מי הוא המכלה את התמימים:
וימי. עם כליון שאר התמימי' קלו מני רץ:
אבה. שם נהר שוטף: יטוש. יפרח:
שיחי. דברי צערי: פני. חמתי: ואבליגה. אתחזק כמו המבליג שוד על עז (עמוס ה׳:ט׳):
יגורתי כל עצבותי. שלא יניחוני מלצעוק: ידעתי כי לא תנקני. מעוני מלהפרע ממנו:
למה זה הבל איגע. לבא במשפט:
בבור. נקיון:
בשחת תטבלני. להיות צחון ומגואל כלומר אז תמצא לי עון רב:
במשפט. בדברי תוכחות משפט משמש ג' לשונו' תחלתו הוכחת דברים, אמצעיתו פסק דין וסופו משטר יסורין וגיבוי חוב ופעמים שהמקרא כותבו ע"ש תחלתו ופעמים ע"ש אמצעיתו ופעמים ע"ש אחריתו:
מוכיח. דרשני"ר בלע"ז מרא' לכל א' חובתו וזכותו: ישת ידו. משטר אימתו וניגושו: על שנינו. שלא יחזק החזק את הרפה:

כי לא כן אנכי. על כן שאנכי ירא אני מוחזק בי שלא אתחייב בדין: 