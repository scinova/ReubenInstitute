הלא חכמה תקרא. הלא התורה מכרזת אליכם דברים האמורים למטה בענין:

לפי קרת. תקרה הנתונה על השער ויושבים עליה: תרונה. תזעקנה ומה היא אומרת:
אליכם אישים אקרא:

שמעו כי נגידים אדבר. דברי נגידות וחשיבות:

נפתל ועקש. עקמומיות:

מחרוץ. ממיני הזהב הוא:
מפנינים. מרגליות: לא ישוו בה. לא ידמו לשויה:
שכנתי ערמה. אצל ערמה, שכיון שלמד אדם תורה נכנס בו ערמימות של כל דבר:
יראת ה' שנאת רע. זהו המוסר שהחכמה מכרזת לבריות:

בי מלכים ימלוכו. שהדינים והמשפטים אני מלמדם:

אהב. כמו אאהב: אהבי. אהביה כתיב אמר הקב"ה אני אהביה של תורה אהב זו שמעתי מרבי אהרן בשם רבי נתן: ימצאנני. נו"ן יתירה חמשים שערי בינה אמציאנו:



להנחיל אוהבי יש. יש אתי נחלה רבה:
ראשית דרכו. קודם בריאתו של עולם:
נסכתי מראש. ל' נסיכי בני אדם (יחזקאל לה):
חוללתי. נבראתי:
בטרם הרים הטבעו. בתוך המים:
ארץ וחוצות. ארץ ישראל ושאר ארצות: וראש עפרות תבל. אדם הראשון:
בחקו חוג על פני תהום. כשרקע חוג הארץ על המים, חוק גבול בל יעבור: חוג. לשון הקף כמו ובמחוגה יתארהו (ישעיה מד) קונפא"ש בלעז:
בעזוז. כשהגביר מעיינות תהום:
בשומו לים חוקו. וגזר על ים סוף כשבראו על מנת להבקע לפני משה: בחקו מוסדי ארץ. בחיקתו, מל' חקו כמו על כפים חקתיך (שם מט) וכן ומחיק הארץ (יחזקאל מג):
אמון. גדילה אצלו ל' האמונים עלי תולע (איכה ד׳:ה׳): יום יום. אלפים שנה:
משחקת בתבל ארצו. כל דורות הרשעים שהיו מאדם ועד נח ומנח ועד אברהם הייתי משחקת עליהם: ושעשועי. צפיתי עד בא דור המדבר ויקבלוני:
ועתה בנים שמעו לי:
ואל תפרעו. ואל תבטלו מוסרי:
לשקוד. לשמור: על דלתותי. להכנס ראשון לבית המדרש ולבית הכנסת ולצאת אחרון:

