מזמור שיר. של לוים (נביאים): ליום השבת. שאומרי' אותו בשבתות והוא מדבר בענין העולם הבא שכולו שבת:

להגיד בבקר חסדך. בעת הגאולה: ואמונתך בלילות. ובעוד צרת הגלות להאמין בך שתשמור הבטחתך כל זה נאה וטוב:
עלי עשור ועלי נבל. כנור של עשרה נימין:


איש בער לא ידע. את האמור למטה:
בפרח רשעים כמו עשב. אינם יודעי' שהפרחת' אינה אלא להשמידם עדי עד שמשלם לשונאיו על פניהם להאבידם:
ואתה מרום. בכל משפטיך ידך על העליונה שהכל מצדיקים עליהם את דינך:

בלותי בשמן רענן. לבלותי בשמן של שררה בלותי כמו (במדבר טו) בלול בשמן:
בשורי. בעוייני כמו בשוררי: בקמים עלי מרעים. על הרשעים הקמים עלי שמעו אזני מאחורי הפרגוד שלא יועילו לכלות אותנו, כך שמעתי:
צדיק כתמר יפרח וגו'. כתמר לעשות פירות וכארז בלבנון להחליף גזעו:
שתולים. יהיו הצדיקים בבית ה':
ינובון. יצמחון: דשנים. שמנים ורעננים יהיו ואז יגידו כי ישר ה': 