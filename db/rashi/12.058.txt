והגד לעמי פשעם. אלו תלמידי חכמים שכל שגגתם פשע ששגג' תלמוד עולה זדון: ולבית יעקב חטאתם. אלו עמי הארץ שאף זדונם שגגה:
ואותי יום יום ידרשון. כענין שנא' ויפתוהו בפיהם (תהלים עח): ודעת דרכי יחפצון. חפצים לשאול הוראות לחכמים כאילו רוצים לקיימם: כגוי אשר צדקה עשה וגו'. כך שואלים אותי תמיד משפט צדק ואין דעתם לקיימם וכשהן צמים ואין נענין אומרים למה צמנו ולא ראית ואני אומר הן ביום צומכם תמצאו חפץ כל חפצי צרכיכם אתם עמלים למצוא ואף בגזל וחמס:
וכל עצביכם. בעלי חוב שלכם הנעצבים על ידכם אתם נוגשים אותם ביום צומכם:
לא תצומו כיום. כמשפט היום לשבור לבבכם כדי שישמע קולכם במרום:
הלכוף. ה"א זו תמיהא כלו' שמא לכוף כאגמון ראשו אני צריך, אגמון הוא כמין מחט כפוף וצדין בו דגים וקורין לו איי"ם בלע"ז: הלזה תקרא צום. ל' תמיהא לפיכך הה"א נקודה חטף פתח:
חרצובות. ל' קישור ואיסור: מוטה. הטיית משפט: וכל מוטה תנתקו. ת"י וכל דין מסטי תסלקון:
ועניים מרודים. נאנחים ונאנקים על צרתם כגון עניי ומרודי (איכה ג׳:י״ט) אריד בשיחי (תהלים נה): ומבשרך. ומקרובך:
יבקע כשחר. כעמוד השחר הבוקע בעבים: וארוכתך מהרה. ורפואתך מהרה כמו אעלה ארוכה לך (ירמיהו ל׳:י״ז):

ותפק לרעב נפשך. בתנחומי דברים טובים:
בצחצחות. בעת צמאון ובצורת כך ת"י: יחליץ. יזיין כמו חלוצי צבא (במדבר לא):
משובב נתיבות לשבת. תירגם יונתן מתיב רשיעיא לאורייתא: משובב. כמו משיב: לשבת. ליישובו של עולם:

נחלת יעקב אביך. נחלה בלא מצרים כמה שנא' ופרצת ימה וקדמה וגו' (בראשית כ״ח:י״ד) לא כאברהם שנאמר (שם יג) הארץ אשר אתה רואה ויעקב שמר את השבת שנא' (שם לג) ויחן את פני העיר שקבע תחומין עם דמדומי חמה כך פי' ר' שמשון: