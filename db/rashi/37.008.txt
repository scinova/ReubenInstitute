
ביום אחד לחדש השביעי. הוא יום של ראש השנה:
מן האור. של תחלת היום: אל ספר התורה. היו כל העם מטים אזניהם:
אשר עשו לדבר. אותו מגדל עץ עשו לשם כך לקרות שם עליו ספר התורה:
כי מעל כל העם היה. ועל כן ראוהו כולם: וכפתחו עמדו כל העם. וכאשר פתחו לקרות שתקו כל העם: עמדו. לשון שתיקה (שתקו) כמו עמדו ולא ענו עוד (איוב ל״ב:ט״ז):
במועל ידיהם. בנשיאות ידיהם שנשאו כפיהם למעלה להודות להקב"ה כענין שנאמר ויפרוש כפיו השמים (מלכים א ח׳:כ״ב):
מבינים את העם. שהיו מתרגמין לעם דברי תורה: על עמדם. שהיו עומדים על רגליהם:
ושום שכל. ושימת חכמה ושום לשון פעול:
היום קדוש. כי יום ר"ה הוא: כי בוכים כל העם. מפני שלא קיימו התורה כראוי:
לאין נכון לו. לעני שאין מזומן לו מאכלו:
מחשים. היו מזהירין לכל העם לחשות שלא יבכו עוד: הסו. ל' שתיקה כמו ויהס כלב (מדבר י"ג):

וביום השני. של ראש השנה:

ואשר ישמיעו. וצוו אשר ישמיעו קול לחוג את חג הסוכות וכן נוהג המקרא לדבר כענין הזה כמו אמור לנער ויעבור לפנינו (שמואל א ט׳:כ״ז): ועלי הדס. מפורש במסכת סוכה זה הדס שוטה שאינו ראוי ללולב כי אם לעשות סוכה: ועלי תמרים. ללולב: ועלי עץ עבות. זה הדס הראוי ללולב כמפורש במסכת סוכה:


יום ביום. בכל יום ויום: 