
עוטה אור. ברקיע כשלמה:

עושה מלאכיו רוחות. עושה את הרוחות שלוחיו:

תהום כלבוש כסיתו. זה דוגמת האמור במקום אחר (איוב ל״ח:ט׳) בשומי ענן לבושו וגו': תהום. הוא הים: על הרים יעמדו. מי אוקיינוס גבוה מכל העולם עומד על ההרים, וכן הוא אומר (עמוס ה ט) הקורא למי הים וישפכם על פני הארץ אין שפיכה אלא מלמעלה למטה:
מן גערתך ינוסון. כשאמרת (בראשית א׳:ט׳) יקוו המים ומאותו הקול יחפזון ונקוו אל מקום אשר יסדת להם:

גבול שמת. להם החול אשר סביב שפתו:


עליהם עוף השמים ישכון. על המעינות: מבין עפאים. ענפי אילנות וכן (דניאל ד) עפיה שפיר:

  
מצמיח חציר וגו' ויין אשר ישמח לבב אנוש גם אותו יוציא מן הארץ ושמן. להצהיל בו פנים: ולחם. אשר לב אנוש יסעד:
עצי ה'. בגן עדן:
צפרים יקננו. ישראל ישכנו שם: יקננו. לשון קן צפור:
הרים הגבוהים. ברא ליעלים: מחסה. כל לשון מחסה לשון צל ומחבא שאדם מתכסה שם מן הזרם ומן המט' אבר"י בלע"ז:
למועדים. למנות בו זמנים ורגלים: שמש ידע מבואו. אבל ירח לא ידע מבואו פעמים שבא בארוכה פעמים שבא בקצרה:
תשת חשך ויהי לילה. בכל יום אתה מחשיך ומעריב את השמש והיה לילה ובו תרמוש כל חיתו יער:

תזרח השמש יאספון. במסתרים ונחבאים שם מבני אדם ואז כל אדם יוצא לפעלו:

קניניך. מקנה קנין שלך כמו (בראשית י״ד:י״ט) קונה שמים וארץ הכל קנוי לך:
ורחב ידים. רחב מקום לריי"ש בלע"ז:
לשחק בו. שלש שעות ביום כך אמרו רבותינו במסכת ע"א וכך מפורש בספר איוב התשחק בו כצפור:


תוסף רוחם. לשון כליון כמו (לעיל עג) ספו תמו:
תשלח רוחך. בתחיית המתים:

יגע בהרים ויעשנו. כמו שמפורש בסיני (שמות י"ט) והר סיני עשן כולו:
בעודי. כמו בעודני חי (דברים ל"א):

יתמו חטאים. חוטאים: 