

לבוא תמיד. באותו מעון, להנצל בתוכו מן הרודף: צוית להושיעני. פעמים רבות הושעתני על ידי שלוחיך:
וחומץ. כמו חומס וכן (ישעיה א') אשרו חמוץ, נגזל:

אתה גוזי. אתה מוציאי ומעבירי כמו (במדבר י״א:ל״א) ויגז שלוים, כי גז חיש ונעופה (לקמן צ'):
כמופת הייתי לרבים. רבים ראו צרותי ודאגו פן יקראם דוגמת צרתי פן אהיה להם לאות כאשר הוקרה לזה כן יקרה לנו כענין שנאמר (יחזקאל כ"ד) והיה יחזקאל לכם למופת:

לעת זקנה. אם זקנתי בחטאים כלומר שחטאתי הרבה:
כי אמרו אויבי לי. אמרו אויבי עלי ונועצו יחדו לאמר אלהים עזבו אין אנו נענשין עליו שכבר נכשל בעבירה:



ואני תמיד איחל. לישועתך וכשתושיעני אוסיף על תהלתך:
לא ידעתי ספורות. של צדקות והתשועות שעשית עמי:
אבוא. להודות ולהלל בגבורתך:
ועד הנה. עד היום במה שעבר עלי: ועד זקנה ושיבה. לכשאגיע לששים ושבעים אל תעזבני (סא"א):
לכל יבוא גבורתך. לכל אשר יבוא אצלי אגיד גבורתיך:
וצדקתך אלהים. אשר היא עד מרום, שני המקראות מחוברים עם אגיד זרועך לדור:



תרננה שפתי. עם זמר קול הכנור כשאזמרה לך בכנור:
