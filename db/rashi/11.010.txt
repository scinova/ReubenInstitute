וְאֶל הָאֹמְנִים אַחְאָב. אוֹמְנִים אֶת בָּנָיו.
וְאִתְּכֶם הָרֶכֶב וְהַסּוּסִים. וְיֵשׁ בָּכֶם כֹּחַ לְהִלָּחֵם.

שְׁנֵי הַמְּלָכִים. יוֹרָם וַאֲחַזְיָהוּ.

וּבְנֵי הַמֶּלֶךְ שִׁבְעִים אִישׁ אֶת גְּדֹלֵי הָעִיר וְגוֹ'. כָּל זֶה כָּתַב בַּסֵּפֶר, וַאֲנִי יוֹדֵעַ חֶשְׁבּוֹנָם, שִׁבְעִים אִישׁ וְהֵם עִם גְּדוֹלֵי הָעִיר הַמְּגַדְּלִים אוֹתָם.
בַּדּוּדִים. סִירוֹת.
צִבֻּרִים. חֳמָרִין, דְּגוּרִין, מונטי"ס בְּלַעַ"ז.
צַדִּקִים אַתֶּם. כֻּלְּכֶם בְּעֵינֵיכֶם צַדִּיקִים, וּמַחֲזִיקִים אוֹתִי בְּחֶזְקַת רָשָׁע, עַל שֶׁהָרַגְתִּי אֶת הַמֶּלֶךְ, וְעַתָּה רְאוּ, הִנֵּה אֲנִי קָשַׁרְתִּי עַל אֲדוֹנִי וָאֶהְרְגֵהוּ, אֶת כָּל אֵלֶּה מִי הִכָּה, אֲנִי לֹא הֲרַגְתִּים, אַךְ מֵאֵלֶּה תֵדְעוּ אֵפוֹא, כִּי גְּזֵרַת הַמֶּלֶךְ הִיא עֲלֵיהֶם, וְהַהוֹרְגָם צַדִּיק הוּא, וּמְקַיֵּם אֶת מִצְוַת הַמָּקוֹם.


בֵּית עֵקֶד הָרֹעִים. בֵּית כְּנִישַׁת רָעֲיָא. עֵקֶד. לְשׁוֹן קֶשֶׁר, מְקוֹם אֲסֵפַת רוֹעִים.
וּבְנֵי הַגְּבִירָה. אִיזֶבֶל.

וַיֹּאמֶר אֵלָיו. יֵהוּא. הֲיֵשׁ אֶת לְבָבְךָ יָשָׁר. וְשָׁלֵם [עִם] מַה שֶּׁאֲנִי עוֹשֶׂה, כַּאֲשֶׁר לְבָבִי שָׁלֵם עִם לְבָבֶךָ. וַיֹּאמֶר יְהוֹנָדָב יֵשׁ וָיֵשׁ תְּנָה אֶת יָדֶךָ. וֶאֱחֹז בָּהּ, וְהַעֲלֵנִי אֵלֶיךָ אֶל הַמֶּרְכָּבָה.



בְעָקְבָּה. בְּמִרְמָה, לְשׁוֹן: וַיַּעְקְבֵנִי.
קַדְּשׁוּ עֲצָרָה. הַכְרִיזוּ אֲסֵפָה, לִהְיוֹת נֶעֱצָרִים לְבֵית הַבַּעַל.

עַל הַמֶּלְתָּחָה. תִּרְגֵּם יוֹנָתָן: לְדִמְמָנָא עַל קוֹמַטְרַיָּא, אַרְגָּזִים וְקֻפְסָאוֹת, שֶׁכּוֹרְכִין בְּתוֹכָן וְגוֹנְזִין תַּכְשִׁיטֵי עוֹבְדֵי הַבַּעַל.

נַפְשׁוֹ תַּחַת נַפְשׁוֹ. נֶפֶשׁ הַשּׁוֹמֵר תַּחַת הַנֶּפֶשׁ הַנִּמְלָט.
וַיַּשְׁלִכוּ. וְרָמוּ רָהֲטַיָּא וְגַבְרַיָּא קְטִילִין, הִשְׁלִיכוּ חֲלָלִים אֶת עוֹבְדֵי הַבַּעַל.

לְמָחֳרָאוֹת. לְשׁוֹן בֵּית הַכִּסֵּא, וְכֵן: לֶאֱכֹל אֶת חוֹרָאֵיהֶם.

רַק חֲטָאֵי יָרָבְעָם וְגוֹ'. מִדְּאָגָה שֶׁלֹּא תָשׁוּב הַמַּמְלָכָה לְבֵית דָּוִד, כְּמוֹ שֶׁנִּתְיָרֵא יָרָבְעָם.
וַיֹּאמֶר ה' אֶל יֵהוּא. בְּיַד יוֹנָה. בְּנֵי רְבִעִים. אַרְבַּע דּוֹרוֹת, תַּחַת שֶׁהִשְׁמַדְתָּ אֶת בֵּית אַחְאָב שֶׁמָּלְכוּ אַרְבַּע דּוֹרוֹת, עָמְרִי, וְאַחְאָב, וַאֲחַזְיָה, וִיהוֹרָם.

לְקַצּוֹת. כְּמוֹ: קַצְתִּי בְּחַיָּי.



