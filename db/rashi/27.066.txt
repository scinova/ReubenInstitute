
זמרו כבוד שמו. זמרו בכבוד שמו א"נ ספרו כבוד שמו בזמר ושיר:
מה נורא. כל אחד ממעשיך: ברוב עוזך. כשאתה מראה לעולם עוזך על ידי דבר או חרב או רעב או ברקים: אויביך. הרשעים מרוב פחד מודים על כחש ועבירות שבידם (ע"כ התוס'):

נורא עלילה. יראוי על בני אדם פן ימצא להם פשע כי כל מעשיהם גלוים לך:
הפך ים ליבשה. ים סוף: שם נשמחה בו. מצאתי שם היה דבר שהיה נשמח בו כלומר שראה הים את הקב"ה:
אל ירומו. אל תהי ידם רמה:
ברכו עמים אלהינו. על נפלאותיו שהוא שם נפשנו בחיים בגלות ואינכם יכולים להשמיד אותנו:

כי בחנתנו. בצרה בגולה: צרפתנו. להסיר הסיגים ממנו שנשוב בתשובה לפניך כמו שצורפים הכסף להסיר הסיגים ממנו:
הבאתנו במצודה. במקום צר כמו במאסר: מועקה. לשון מסגר וכל המעיק והמציק כמוהו:
הרכבת אנוש לראשינו. מלכי כל אומה ואומה:
אבוא ביתך. בבנותך בית המקדש נשלם נדרינו שנדרנו בגולה:

מיחים. שמנים לשון מוח:
כל יראי אלהים. הם הגרי' שיתגיירו:
אליו פי קראתי. כשהיינו בגולה קראנוהו וספרנו רוממותיו בלשוננו: ורומם. כמו ונתרומם, מצאתי בפי קראתי אליו ורומם שם מלה רוממות שלו מוכן תחת לשוני להוציאו בפה כמו (איוב כ) יכחידנה תחת לשונו:
און אם ראיתי וגו'. לא פעל עמנו כחטאתינו עשה עמנו כלא רואה ולא שומע און שבלבבנו:
אכן. באמת יש לדעת:
אשר לא הסיר תפלתי. מלפניו וחסדו לא הסיר מאתי: 