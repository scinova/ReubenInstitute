יושב בסתר עליון. מי שהוא חוסה בסתר כנפי השכינה הוא יתלונן בצלו שהקב"ה מגין עליו הרי משה רבינו זה משיא את בני האדם לחסות בכנפי השכינה: יושב בסתר עליון. כמו (שה"ש ב) בצלו חמדתי וישבתי: שדי. לשון חוזק:
אומר לה' מחסי. הוא ומצודתי והכל ילמדו ממני ולמה אני אומר כן:
כי הוא יצילך מפח יקוש וגו'. לכל אחד ואחד הוא אומר יושב בסתר עליון:
באברתו. כנף: יסך. יסוכך: תחסה. תתכסה: צנה וסחרה. הוא צנה המקפת את האדם קרוב לארבע רוחותיו, סוחרה לשון סחור סחור:
לא תירא. אם תבטח בו: מחץ יעוף יומם. שד המעופף כחץ:
מדבר, ומקטב. שמות שדים הם, זה מזיק בלילה וזה מזיק בצהרים: ישוד. ישודד:
יפול מצדך אלף. לשון חנייה כמו (בראשית כ״ה:י״ח) על פני כל אחיו נפל: מצדך. משמאלך יחנו אלף שדים ואליך לא יגשו להזיק:
ושלמת. כליון, ולמה:
כי אתה. אמרת ה' מחסי. והרי זה מקרא קצר: עליון שמת מעונך. את הקב"ה שמת מעון מבטחך: 
לא תאנה. לא תקרה וכן והאלהי' אנה לידו (שמות כ״א:י״ג):

פן תגוף. פן תכשל וכן כל לשון נגיפה אצופי"ר בלע"ז:



