אל יואל בן פתואל. בן שמואל הנביא שפיתה לאל בתפילתו, יש אומרים שנבואה זו נאמרה באותן שבע שנים שאמר אלישע (מלכי' ב ח) כי קרא ה' לרעב וגו' ובימי יהורם בן אחאב היו ובהלכות גדולו' נמצא יואל ונחום וחבקוק היו בימי מנשה:
ההיתה זאת. האמורה למטה:

יתר הגזם וגו'. גזם ארבה ילק חסיל מיני גובאי הם ונתנבא עליהם שיבאו ובאו באותן הימים וכלו כל פרי העץ וירק השדה:
עסיס. יין הטוב:
גוי עלה על ארצי. הגובאי הזה כינהו כצבא גוי: ומתלעות. הן השינים הגסין שלועס בהן:
לקצפה. למפח נפש: חשף חשפה והשליך. קלוף קליפות העץ והשליכו עד הלבינו זמורות הגפן:
אלי. קינה מתרגמינן אליא:
הכרת. כמו נכרת ה"א הנקודה בחטף קמץ עומדת במקום נו"ן כמו וחית השדה השלמ' לך (איו' ה):

הובישו. הכלמו: אכרים. מנהיגי המחרישה: על חטה ועל שעורה. מוסב על אכרים, ועל הכורמי' אמר:
הגפן הובישה והתאנה אומללה. נכרתה פסק פריה: הוביש. כמו יבש:

קדשו צום. הזמינו צום: עצרה. אסיפה:
אהה. לשון גניחת יללה: וכשוד. וכביזת שודדים: יבוא. מאת המקום:
נגד עינינו. אנו רואים:
עבשו. העלו חלודה ועיפוש בלע"ז מוי"ישיר: פרודות. תרגם יונתן גרבי חמרא: מגרפותיהם. תרגום יונתן מגופתהון מגופת כיסוי החביות: נשמו אוצרות. של יין ושל שמן: ממגורות. מגורות של חטין:
נבוכו. נתערבלו ונסגרו ותעו ביערים ובמדברות: נאשמו. נתקלקלו באשמתן:
נאות מדבר. לשון נוה:
תערוג. תצעק כאשר פתר דונש ערג לאילים נהם לשחלים וגעה לעגלים וצהל לסוסים ציפצוף לעופות ונבח לכלבים: