
לצופה. באדי"טא בלע"ז:
וראה את החרב. המה הגייסות:
דמו בראשו יהיה. עון מיתתו ידרש מיד עצמו שפשע בנפשו:
והוא נזהר נפשו מלט. אם נזהר היה נמלט:

צופה נתתיך. כאותו הצופה הניתן להזהיר שלא תאבד נפש כן נתתיך להזהיר את ישראל:


כן אמרתם. לפיכך אין אתם חפצים לשוב כסבורין אתם שלא תועיל לכם תשובה:

לחיות בה. בצדקתו:
לא תזכרנה. להצילו מליענש על עבירה זו:

חבול. עבוט שצויתי להשיבו כבא השמש:


ומת בהם. בשבילם יענש:



ויפתח את פי. כמו שאמר בראש הספר (לעיל ג) ונאלמת ולא תהיה לאיש מוכיח ואח"כ אמר לו (לעיל כד) ביום קחתי מהם את מעוז' יבא הפליט אליך ביום ההוא יפתח פיך את הפליט ולא תאלם עוד: עד בוא אלי בבקר. כלומר בעוד בואו אלי בבקר כמו לפני בואו אלי בבקר:

אחד היה אברהם. זה אחד מד' דברים שהיה רבי עקיבא דורש ואין רבי שמעון בן יוחאי תלמידו דורש כמותו וכך היה רבי שמעון דורשו אברהם שלא נצטווה אלא על מצווה אחת ירש את הארץ אנו שנצטוינו על מצות הרבה כל שכן שלנו נתנה הארץ למורשה הוא שהנביא משיבם:
על הדם תאכלו וגו'. והארץ תירשו בתמיה אם נצטויתם אין אתם שומרים על הדם תאכלו את מאכלי תפנוקים אתם אוכלים על ידי רציחה שהורגין את בעלי ממון ונוטלין את ממונם:
עמדתם על חרבכם. כלומר כל בטחונכם נתחזקתם על חרבכם: עשיתן תועבה. משכב זכור:
אשר בחרבות. בערים הבצורות שסופן להיות חריבים: ואשר במצדות. במחבא להטמן מן החרב אשלח בם את הדבר:


הנדברים בך. מתלוצצים בך:
וישבו לפניך. כאילו הם עמי: עגבים. שחוק כמו עוגב: בצעם. גזילתם:
והנך להם כשיר עגבים. והא את להון כזמר אבובין:
ובבאה. הרעה אליהם: הנה באה. כי אמת מוכנת היא לבא אז ידעו כי לא שחוק היו דבריך כי נביא אמת היה בתוכם: