הוי רועים. מלכי יהודה:
לא פקדתם אותם. לא נזהרתם לשומרם:

ולא יפקדו. ולא יחסרו לשון ולא נפקד ממנו איש (במדבר לא):
והשכיל. ויצליח:
ה' צדקנו. ה' מצדיק אותנו בימיו של זה:


לנביאים נשבר לבי בקרבי. לדברי הנביאים האומרים שלום יהיה לכם נשבר לבי. רחפו. הולכים ונעים ככנפי צפור המרחף על קנו טרנבליר"ט בלעז: מפני ה'. שאני שומע ממנו גזירה רעה זאת:
מפני אלה. שבועת שקר: אבלה. חרבה: מרוצתם. קורש"א בלעז וי"ת ל' רצון: לא כן. לא בדין:
גם נביא גם כהן. אפילו אלו שהכל למידין מהם: גם בביתי מצאתי רעתם. שהעמידו דמות בהיכל:
כחלקלקות. ארץ חלקה שהרגל מחלקת בה והאדם נופל: כחלקלקות באפלה. כשלון על כשלון חלקלקות באור יש כשלון אפלה בלא חלקלקות יש כשלון:
ובנביאי שומרון ראיתי תפל'. קודם שגלו:
ובנביאי ירושלים. אני רואה עתה שערורה דבר מגונה: וחזקו ידי מרעים. אומרים לרשעים שלום יהיה לכם: לבלתי שבו. שלא ישובו המריעים איש מרעתו:


וכל הולך בשרירות לבו וגו'. ולכל הולך בשרירות לבו וגו':
מי עמד בסוד ה'. וישמע את הנגזר מלפניו אותו שהקשיב דבר תורתו וישמע למצותיו ולא הרשעים האלה שמיעה הראשונה שבמקרא זה שמיעה ממש שמיעה האחרונה קבלה:
מתחולל. משתכן מחזר לשכון ועל ראש רשעים ישכון:
מזמות. לשון מחשבה:

ואם עמדו בסודי וישמיעו דברי וגו'. היה להם להשמיע דברי ותורתי את עמי ולא להטעותם בה מעלי:
האלהי מקרוב. שאיני רואה אלא בסמוך לי ואין בי כח לשפוט את התחתונים שהם רחוקים ממני ואיני יודע במעשיהם:
אם יסתר איש. זהו כפל תמיהה האלהי מקרוב כדרך כל תמיהות הכפולות:

עד מתי. ינבאו שקר וכי יש בלבם של הנביאים הללו הנבאים שקר לקיים מחשבותם שהם חושבים להשכיח את עמי שמי וגו': תרמית. לשון מרמה:

יספר חלום. יספרנו ל' הבאי כשאר חלומות ולא יחזקנו בדברי נבואה: מה לתבן את הבר. מה ענין שקר אצל אמת: את הבר. עם הבר:
הלא כה דברי כאש. לא היה להם לטעות ולדמות חלומות לומר שהם נבואה כי דבר נבואה כשבאה בפי הנביא בגבורה היא באה בו כאש בוערת כענין שנאמר ותהי בלבי כאש בוערת (לעיל כ) ואומר ויד ה' עלי חזקה (יחזקאל ג׳:י״ד): וכפטיש. פי"ק בלעז ויש אומר מרטיי"ל בלעז:
מגנבי דברי איש מאת רעהו. איש מאת רעהו יש להם מרגלים אצל נביאי האמת ושומעין סגנון שלהם שהם מתנבאים בו ואומרין נבואת שקר באותו ל' כמו שעשה חנניה בן עזור שמע את ירמיה מתנבא בשוק העליון הנני שובר את קשת עילם והוא ניבא בשוק התחתון שברתי את עול מלך בבל (לקמן כח) כמו שאמרו רבותינו בסנהדרין:
הלוקחים לשונם. המלמדים לשונם לומר שקריהם בל' נאם ה' כנביאי האמת למען יאמינו בם:
ובפחזותם. ל' תמהון אישטורדיזו"ן בלעז:
מה משא ה'. לשון שחוק לפי שנבואתו להם למשא: ואמרת אליהם את מה משא ונטשתי וגו'. אומרים לכם מה המשא, אתם למשא להקב"ה והוא אמר שיטוש וישליך אתכם מעל זרועותיו משמים ארץ כך שמעתי: ונטשתי. ועזבתי:


כי המשא יהיה לאיש דברו. אע"פ שאתם מהפכין את המשא לגנאי משא דבר ה' לאיש דברו ולאיש עצתו הוא מגלהו ואתם מהפכין אותו ללשון משאוי זו לא שמעתי כן והיא עיקר אבל כך שמעתי כי המשאוי יהי' משאוי של פורענות למי שאומרו השואל מה משא, ע"א משא ה' ל' נבואה הוא והיה הנביא השקר שואל לנביא האמת לאמר לו את דבר הקב"ה בל' שבא הסיגנון אליו והסיגנון לא היה מפרש הדיבור כל כך והיה נביא השקר מהפך את הפי' לצד אחר והיה מדבר בדוגמת נביא האמת כדי שיאמינו בו וכן עשה חנניה בן עזור לכן הוא אומר אל תשאלו משא ה' את ל' הסגנון אלא מה דבר ומה ענה את פירוש הדבר שאלו לנביא אמת לאמר להם מה הקב"ה אומר ולהיכן נוטין את דבריו: כי המשא יהיה לאיש דברו. סיגנון סתם הקב"ה אמרו סתם לאיש עצתו שאינו חשוד להפכו ואתם שואלי' אותו כדי להפכו והפכתם את דברי הקב"ה וזהו שאמר למעלה מגנבי דברי איש מאת רעהו (כאן) גם זה לשון מיותר:
כה תאמר אל הנביא. כשאתם באים לשאול דברי מאת הנביא:

ונשיתי. ל' גיד הנשה (בראשית ל״ב:ל״ג) ול' ונשתה גבורתם (לקמן נא) קופץ ומטלטל ממקום למקום: 