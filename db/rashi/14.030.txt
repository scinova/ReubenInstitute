
הה. כמו אהה הה ליום העתיד לבא על אותן העכו"ם:
עת גוים. עידן תבר עממיא:
והיתה חלחלה בכוש. ל' רעד כשישמעו מפלת מצרים יחרדו לנפשם פן יעלה מלך בבל עליהם:
וכל הערב. ת"י וכל סומכוותא כל העורבים ערובת מצרים גרנסי"אה בלע"ז: ארץ הברית. כורתי ברית למצרים לעזור לה:


בתתי אש. חמתי כאש:
מלאכים מלפני. גדודי גייסות הולכים בשליחותי בשיירות רבות להחריד את כוש היושבת בטח: בצים. כמו וצים מיד כתים (במדבר כ״ד:כ״ד) וכן תרגמו יונתן בלגיונין:


ונתתי יאורים. ארץ היאורים היא מצרים: ומכרתי. כתרגומו ואימסר:

ועשיתי שפטים בנא. אלכסנדריא:

להבקע. חומתה תבקע: צרי יומם. צרים יבאו עליה יום יום:
והנה בשבי תלכנה. שתיהן המדינות און ופיבסת:
חשך היום. ימנע האור: ענן יכסנה. צרה תבוא עליה ותכסנה ותחשך כיום כסוי הענן: ובנותיה. וכפרנהא:


את זרוע פרעה מלך מצרים שברתי. כבר פעם אחרת שנתתי חילו ביד נבוכדנצר בשנה הרביעית ליהויקים כמה שנאמר בספר (ירמיהו מ״ו:ב׳) למצרים על חיל פרעה נכה מלך מצרים אשר היה בכרכמיש על נהר פרת אשר הכה נבוכדנצר וגומר: והנה לא חובשה. מאותו היום והלאה כמה שנאמ' בספר (מלכים ב כ״ד:ז׳) בסופו ולא יסף עוד מלך מצרים לצאת מארצו כי לקח מלך בבל מנהר פרת עד נחל מצרים ובסגנון זה נתנבא ירמי' גם הוא על אותה המכה בלשון רפואה אין לה שנאמר (ירמיהו מ״ו:י״א) עלי גלעד וקחי צרי בתולת בת מצרים לשוא הרבית רפואות תעלה אין לך: לא חובשה. ל' קשירה שקושרין עצם הנשבר: לשום חתול. מעשה בגדים ורטייה כמו (לעיל טז) והחתל לא חתלת: לתפוש בחרב. שיהא לו עוד כח להלחם:
ושברתי את זרועותיו. אשבור את השנית ותהיינה שתיהן שבורות כלומר כבר לקח מלך בבל מצד הא' עוד אמסור לו יתר המלכות כולו:

וחזקתי. לשון חוזק:
והחזקתי. ל' אחיזה שאוחז בידו לסמיכה שלא תפול וסופו יוכיח וזרועות פרעה תפולנה שאינו אוחז בהן:

