אַשְׁרֵי הָאִישׁ. בעשרה לשונות של זמר נאמר ספר זה: בנצוח, בנגון, במזמור, בשיר, בהלל, בתפלה, בברכה, בהודאה, באשרי, בהללויה, כנגד עשרה בני אדם שאמרוהו: אדם, מלכי צדק, אברהם, משה, דוד, שלמה, אסף, ושלשה בני קרח. וחלוקין על ידותון יש אומרים אדם היה כמו שכתוב בדברי הימים {דברי הימים א טו לח}, ויש אומרים אין ידותון שבספר זה אלא על שם הדתות והדינים של גזירות שעברו עליו ועל ישראל. אַשְׁרֵי הָאִישׁ. ('לישפלישמנץ' בלעז) אשוריו של איש ותהלותיו של אדם אלו הם אשר לא הלך כי מתוך שלא הלך לא עמד ומתוך שלא עמד לא ישב. לֵצִים. ('גאבורש' בלעז. מלה נישנת 'גאבערס' בלא שפעטטער:)ש
כי אם בתורת יהוה חפצו. הא למדת שמושב הלצים מביאו לידי בטול תורה. וּבְתוֹרָתוֹ יֶהְגֶּה. בתחלה היא נקראת 'תורת ה׳', ומשעמל בה, היא נקראת 'תורתו'. יֶהְגֶּה. כל ל הגה בלב הוא כמה דאת אמר  "והגיון לבי" [תהלים יט טו], (ישעיהו לג:י״ח) "לבך יהגה אימה", (משלי כ״ד:ב) "כי שוד יהגה לבם".
שָׁתוּל. 'פלנדיץ' בלעז. פַּלְגֵי. 'ראויארוש' בלעז. וְעָלֵהוּ לֹא־יִבּוֹל. אפילו הפסולת שבו לצורך היא שיחתן של תלמידי חכמים לצורך היא וצריכה לימוד. לֹא־יִבּוֹל. לשון כמוש, 'פלישטיר' בלעז.
כמוץ. לומר קש 'קומבלא' בלעז.
על כן וגו. דבוק הוא למקרא של אחריו.
כי יודע ה וגו. לפי שהוא יודע דרך צדיקים ולפניו הוא להכירה תמיד ודרך רשעים שנואה בעיניו ומעבירה מלפניו על כן לא תהא הקמת רגל לרשעים ליום הדין ולחטאים ליכתב בעדת צדיקים.
