תפלה לעני. ישראל שהם עם עני: כי יעטף. בהתעטף נפשם בצרה:


נחרו. הנו"ן משמשת כמו נעשו נקנו והוא לשון יובש כמו (איוב ל׳:ל׳) ועצמי חרה מני חורב, נחר מפוח (ירמיה ו):


דמיתי לקאת מדבר. לקאת שם עוף הוא: ככוס חרבות. שם עוף כמו (ויקרא י״א:י״ז) את הכוס ואת השלך ואת הינשוף: חרבות. מדברות דמיתי לקאת מדבר כך אנו נדודים ממקומנו ללכת בגולה:
שקדתי. התבוננתי בעצמי והנני כצפור הבודד על גג יושב לבדו באין זוג: בודד. יושב בדד:
מהוללי. המתלוצצים בי ל' הוללות: בי נשבעו. ראו ברעתי ונשבעים בי ואומרים אם לא יארע בי כמו שאירע לישראל כה יעשה לי כמו לישראל:
בבכי מסכתי. בדמעה מזגתי:
כי נשאתני. תחילה והגבהתני ועתה השלכתני משמים ארץ ואם לא נשאתני תחילה לא היתה חרפתי רבה כל כך:
כצל נטוי. לעת ערב כשהצללי' נוטים וכשחשיכה אין נכרים אלא כלים והולכים:
ואתה. אשר לעולם תשב ונשבעת לנו בך כשם שאתה קיים יש עליך לקיימנו, לפיכך:
אתה תקום תרחם ציון כי עת לחננה. כי בך הבטחת (דברים ל״ב:ל״ו) כי יראה כי אזלת יד והרי אזלת יד:
כי רצו. אהבו אף את אבניה ואת עפרה ומדרש אגדה כשיצא יכניהו וגלותו נשאו עמהם מאבני ירושלים ועפרה לבנות להם בבבל בית הכנסת:
וייראו גוים. את שמך כשתושיע את עמך:

הערער. הצועק כמו (ישעיהו ט״ו:ה׳) זעקת שבר יעטרו, ד"א ערער הרוס ונשחת כמו, (לקמן קלז) ערו ערו:
תכתב זאת. כך יאמרו רואי הישועה תכתב הישועה הזאת לספר אותה לדור אחרון: ועם נברא. שנעשה בריה חדשה לצאת מעבדות לחרות מאופל לאור גדול:
אל ארץ הביט. לראות בעני עמו:
תמותה. חולה למות אנמוריני"דא בלע"ז:


ענה בדרך כחי. חוזר לקבלו הראשון כי נשאתני ותשליכני ימי כצל נטוי ענה בדרך אויבי כחי:
אומר. לה' אלי. אתה: אל תעלני בחצי ימי. אל תסלק אותנו להשמידנו מן האדמה ביד אויבינו בחצי ימינו ומה הם ימינו כל ימות דור דורים שנותיך, הבטחת לקיימנו לפניך כמו שאמר בסוף המזמור ושנותיך לא יתמו וזרע עבדיך לפניך יכון: 
לפנים. מתחלה:
כלבוש תחליפם. כאדם ההופך לבושו לפושטו:
ואתה הוא. העומד וקיים:

