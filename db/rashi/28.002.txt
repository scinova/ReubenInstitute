בני אם תקח אמרי. בני תהיה אם תקח אמרי:
להקשיב לחכמה. לעסוק בתורה:


אז תבין יראת ה'. מוסב על ענין שלמעלה שאמר כי אם לבינה תקרא:
כי ה' יתן חכמה. הא למדת שגדולה היא שהרי נתנה מפי הקב"ה לכך אתה צריך לקנותה:
יצפון לישרים תושיה. גנזה הקב"ה אצלו כ"ו דורות עד שנתנה לדור המדבר: מגן להולכי תום. (יצפון מגן להולכי תום) כלומר והיא תהיה לך למגן:
לנצור ארחות משפט. שעל ידה ינצרו ארחות משפט והוא דרך חסידיו ישמור שלא יכשלו:


מזמה תשמור עליך. התורה תשמור עליך:
מאיש מדבר תהפוכות. הם האפקורסין שמטעין את ישראל מאמונתן ומהפכין את התורה לרעה:


ונלוזים במעגלותם. כל ל' נלוז ל' עקמימות הוא שבכ"מ הוא סמוך לעקש ועקש הוא ל' עקום כמו שנאמר ומעקשים למישור (ישעיה מב): ונלוזים במעגלותם. הם עקומים בדרכיהם המקולקלים:
מאשה זרה. מכנסיה של אפיקורסות והיא המינות ולא יתכן לומר שלא דבר אלא על המנאפת ממש כי מה שבחה של תורה שאמר כאן להצילך מאשה זרה ולא מעבירה אחרת אלא זו מינות שהוא פריקת עול של כל המצות:

כי שחה אל מות ביתה. מוסב על להצילך וגו' כי תבא אל ביתה ישח ומחליק כמדרון היורד אל מות, והתורה תשמור עליך מנפילה זו הרי דבר גדול הוא לך: רפאים. נרפים מדרך הטוב ונעזבים מאין סומך עד שנופלים בגהינם:
לא ישובון. יקשה בעיניהם לפרוש ממנה ולחזור בהם:
למען תלך. מוסב על המקרא שלמעלה להצילך מדרך רעה למען הוליכך בדרך טובים:
כי ישרים ישכנו ארץ. לעולם הבא: יותרו בה. כשירדו רשעים לגהינם:
