
לעזתים לאמר. לאנשי עזה נאמר: ויתחרשו. נהגו עצמן בשתיקה:
ויסעם. ויעקרם ממקומם:



יתרים. חבלים דקים:

ולא נודע כחו. לא הוצרך להתחזק בנתקו אותם:

בעבותים. חבלים גסים:

מחלפות. קווצות, פלוני"ש בלע"ז: עם המסכת. עץ שהגרדי מיסך בו את השתי, ושם העץ אנשובל"א מסכת, אורטר"א בלע"ז:


ותאלצהו. דחקתו, ואין לו דמיון:

ותרא דלילה כי הגיד לה. ניכרין דברי אמת:
ותקרא לאיש. לשלוחן של סרנים:

ויורידו אותו עזתה. מקום תחלת קלקולו: ויהי טוחן. בריחים, מלאכה כבדה ורבותינו (סוטה י א) פירשו מה שפירשו:



בין העמודים. אשר הבית נכון עליהם:
והמישני. פאלפא"ר בלע"ז, כמו (בראשית כז יב): אולי ימושני:

זכרני נא. זכור עשרים שנה ששפטתי את ישראל, ולא אמרתי לאחד מהם העבר לי מקל זה ממקום למקום: נקם אחת משתי עיני. ושכר עין השנית הנח לי לעולם הבא, וכאן פרע לי שכר אחת מהן:
וילפת. ויאחז, אינברצ"א בלע"ז, כמו (רות ג ח): ויחרד האיש וילפת, נאחז בזרועות האשה: 