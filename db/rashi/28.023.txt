כי תשב ללחום. לאכול: בין תבין. תן לבך לדעת מי הוא אם עינו צרה או יפה:
ושמת שכין בלועך. בלחייך אם ראית עינו צרה אל תאכל משלו: אם בעל נפש אתה. אם רעבתן אתה ותאב לאכול טוב לתחוב סכין בין שניך, ורבותינו דרשו בתלמיד היושב לפני רבו אם יודע ברבו שיחזיר לו תשובה על כל דבר שישאלהו ידקדק וישאל שמועתו ואם לאו ישתוק:
אל תתאו למטעמותיו. אלא פרוש ממנו ולך לפני רב הגון ולא תביישהו בשאלות אחר שלא ידע להשיב:
אל תיגע להעשיר. לעשות גירסתך חבילות חבילות כי סוף שתשכחנה:
התעיף עיניך בו. כרגע שתכפול עיניך לעמצו ואין אותה גירסא מצויה בך: התעיף. כמו וכפלת ותעיף:

כי כמו שער בנפשו. שער זה נקוד חציו פתח וחציו קמץ וטעמו למטה לכך הוא פעל ולא שם דבר שאם היה שם דבר היה קמץ וטעמו למעלה ככל שער שבמקרא ופתרונו כאלו שפך האוכל הזה מרה בנפשו של רע העין כן הוא, שער מן לשון התאנים השערים המרי' (ירמיהו כ״ט:כ״ט):
פתך. שאכלתו בביתו סוף שתקיאנה מפני הבושה: ושחת דבריך הנעימים. חנות שהחזקת ודברת לו דברים רכים הכל אבדת:

ובשדי יתומים. בלקט שכחה ופאה הראוי להם:





בדבר שפתיך מישרים. ע"י שחכם לבך:
אל יקנא לבך בחטאים. בהצלחתם להיות רשע כמותם:
כי אם יש אחרית. אם זה משמש בלשון אשר כלו' אשר בעבור זה יש אחרית תקוה אליך:
שמע אתה בני וחכם ואשר בדרך לבך. מאחר שתתחכם תוכל ללכת בדרכי לבך כי לב חכם לא ישיאך לעבירה:

כי סובא וזולל יורש. יתמסכן: וקרעים תלביש נומה. העצלות והתנומה תלביש אותך בגדי' קרועים:

אמת קנה. ואם לא תמצא ללמוד בחנם למוד בשכר ואל תאמר כשם שלמדתי בשכר כך אלמדנה בשכר:



ובאר צרה. אשטריינ"א בלעז:
אף היא כחתף. פתאום: ובוגדים באדם תוסיף. מרבה בישראל בוגדים לה' ועל האפיקורסין מדבר:
למי אוי למי אבוי. לשון צעקה ויללה: למי מדינים למי שיח. למי שיש לו מדינים עם הבריות ושיחה יתירה לו אוי ואבוי כי ברב דברים רב פשע: למי חכלילות עינים. מרוב יין מאדימים עיניו וגנאי הוא:
ממסך. ממזג והוא שם דבר כמו ממכר: לחקור ממסך. שחוקרין ובודקין היכן מוכרין יין טוב:
אל תרא יין כי יתאדם. אל תתן בי עיניך: כי יתן בכוס עינו יתהלך במישרים. המרבה שכרות כל עבירות דומות לו למישור כל הדרכים ישרים בעיניו: בכוס. בכיס כתיב כלומר השותה נותן עין בכוס והחנוני בכיסו של זה:
יפריש. ל' עקיצה פויינ"ט בלעז, במלמד הבקר תרגום בפרש תורי ובגמ' דנקיט פרשא אגוילו"ן בלע"ז, ויש פותרין מפרישו מן החיים:
עיניך יראו זרות. כשתשתכר היין בוער בך ומשיאך להביט בזונות:
והיית. משוגע: כשוכב בלב ים וכשוכב בראש חבל. תורן הספינ' נוח לפול ממנו:
הכוני בל חליתי וגו'. כשיקץ מיינו אינו מרגיש בכל הרעות שעברו עליו וחוזר לשתות: 