
קוה קויתי ה'. במצרים, ומזמור זה גם הוא כנגד כל ישראל: ויט אלי. אזנו:
מבור שאון. מאסירים של מצרים ומשאון המיית ים: מטיט היון. מן הים היון לשון רפש פיינ"ש בלע"ז: כונן. הכין אשורי וצעדי:
שיר חדש. שירת הים:
רהבים. לשון גסות כמו (ישעיהו ג׳:ה׳) ירהבו הנער, שהם הרהיבוני (שיר ז'): ושטי כזב. משטים מדרך הישר אחרי הכזב שטי איטורנ"אנץ בלע"ז:
נפלאותיך ומחשבתיך אלינו. בשבילנו בראת עולמך קרעת לנו את הים וחשבת מרחוק להטיב לנו, איחרתנו במדבר ארבעים שנה מפני האמורים שקצצו את האילנות והחריבו ארצ' כששמעו שישראל יוצאין ללכת לרשת את ארצם: אין ערוך אליך. אין לדמות לך כל שר ומושיע, לשון ערך כמו כערכך (ויקרא כ"ז) אהפרישי"יר בלע"ז: אגידה ואדברה. אם באתי להגיד ולדבר עצמו מספר:
זבח ומנחה לא חפצת. ביום מתן תורה כענין שנאמר ועתה אם תשמע בקול ה' וגו' (שמות י"ט), וכן (בירמיהו ז׳:כ״ב) הוא אומר כי לא דברתי את אבותיכם ולא צויתים וגו' על דברי עולה או זבח כי יקרב מכם אמרתי ולא הזקקתי חובה להכביד עליה' תמידין ומוספין אינם אלא נחת רוח שאמרתי ונעשה רצוני ודבר מועט (סא"א): אזנים כרית לי. לאמר שמעו בקולי: כרית. עשיתם חלולים לשמוע:
אז. בשעת מתן תורה אמרתי לפניך הנה באתי אליך במסורת בריתך (שמות כ״ד:ז׳) נעשה ונשמע דבר זו כתוב עדות עלי במגלת ספר בתורת משה:
ותורתך בתוך מעי. אף מאכלי על פי תורתך הוא:
בשרתי צדק. שירה על הים ושירה על הבאר שירת דבורה: לא אכלא. לא אמנע לשון ויכלא הגשם (בראשית ח׳:ב׳):

לא תכלא רחמיך. לא תמנע: יצרוני. ישמרוני:
אפפו. סבבו:

לספותה. לכלותה כדמתרגמינן (דברים ב׳:י״ד) עד תם כל הדור עד דסף כל דרא:
ישומו. יתמהו: על עקב בשתם. כשיקבלו בשתם על עקב הכל במדה שמדדו ובדרך שהלכו למולי, על עקב (לקמן ע"ז) ועקבותיך לא נודעו (שיר השירים א׳:ח׳) צאי לך בעקבי הצאן כולם לשון מדרך כף רגל הם טרצי"ש בלע"ז, על עקב אנ"ציש טרצ"יש: האומרים לי האח. האומרים עלי בשבילי האח כשהצרה באה מתהללים באידי, כל עני ואביון שבתהלים אינו אלא כנגד ישראל:

יחשב לי. יתן לי לב לחשוב עניותי ואביונותי להושיעני: יחשב לי. פנישוי"יט בלע"ז: 