אלה. דברים הללו אשר ספרו דתי המלך: והשרים. של ישראל: לאמר. וכן אמרו לי:
היתה במעל הזה ראשונה. שהם התחילו למעול מעל להתחתן בגויי הארצות:
משומם. עלוב ושומם כמו (יחזקאל ג׳:ט״ו) שבעת ימים משמים בתוכם:

מתעניתי. שלא אכלתי אותו יום:
 
נתנו. כמו נתננו דגש הנו"ן תחת חסרון נו"ן אחרת כמו (ד"ה ב' י"ד) כי עליך נשענו כמו נשעננו (בראשית ל״ד:ט״ז) ונתנו את בנותינו כמו ונתננו: כהיום הזה. כמו שנראה היום הזה שכבר גלו עשרת השבטים ועדיין נשארו בבבל הרבה מן הגולים:   
ועתה כמעט רגע. לפי שעה: תחנה. כמו חנינה: ולתת לנו יתד. לקבוע אותנו בארץ ישראל: יתד. כמו (ישעיה כ"ב) ותקעתיו יתד במקום נאמן: מחיה מעט. חיים מועטים:
כי עבדים אנחנו. לדריוש מלך פרס: לא עזבנו. לא עזב אותנו: ויט. לשון מפעל כמו מטה הטה עלינו חסדו: גדר. שהיו גודרין גדר לשמור מצותיו:

נדה. טמאה וגעולה:
והורשתם. את הארץ לבניכם עד עולם:
ואחרי כל הבא עלינו. אחרי כל המעשה הרע אשר הגיע עלינו במעשינו הרעים: חשכת. למטה מעונינו מנעת מעונותינו עד למטה שנפחת עונינו על כפרת גלותינו ויש לנו לפותרו בענין זה מנעת עצמך מלגבות ממנו כל עונינו וגבית ממנו למטה מן העונות ולא פרעת ממנו ככל חטאתינו:
הנשיב. אם נשוב: הלא תאנף בנו. תמיה המתקיימת:
כי אין. כח מעשים טובים בנו לעמוד ולהתקיים לפניך על עבירה זו: