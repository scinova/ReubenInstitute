
(מענה איוב): מי יתנני כירחי קדם. כימים קדמונים שהייתי בגדולתי:
בהלו נרו. לשון אור ושמחה: לאורו. הייתי הולך בכל חשך וצרה שהיתה באה לעולם לי היה אור:
בימי חרפי. בימי קדמותי לשון ארמי הוא חרפי ואפלי: בסוד אלוה עלי אהלי. כשהיו כשרי הדור באים לאהלי להווסד בדברי הקב"ה בתורה ובגדר סייג לשעה:
נערי. משרתי:
הליכי. רגלי: בחמה. כמו בחמאה: וצור יצוק עמדי פלגי שמן. כלומר נחת רוח וכל תאות לב הנוחים כנחלי שמן: יצוק. כמו ויצקת:
קרת. תקרה גבוה מוכנת ככסא לשבת לזקני העיר: ברחוב וגו'. וכאשר ברחוב הייתי מכין מושבי:
היו נערים. אים אותי ונחבאים וישישים עמדו מפני:
שרים עצרו במילים. ומצפים שאפתח אני תחלה:

כי אזן. אשר שמעה מלתי ותאשרני: ועין ראתה. בכל מקום בגודלי וכושר מידתי:

ברכת אובד. אדם מת בעונו ונטרד: עלי תבא. כי הייתי זן את בניו ואת אשתו ורבותינו אמרו שהיה גוזל שדה יתומים ומשביחה ומחזירה להם ופשטיה דקרא אינו נראה כך שאין קרוי אובד אלא דבר שהוא עצמו אובד כמו ככלי אובד (תהילים ל״א:י״ג) וכן תעיתי כשה אובד (שם קיט) צאן אובדות (ירמיה כ): ולב אלמנה ארנין. שהיה מטיל שמו על אלמנות לאמר קרובתי היא או אני אשיאנה כדי שיקפצו עליה תובעים:
צדק לבשתי וילבשני. רדפתי אחרי הצדק והוא נמצא לי כמעיל וצניף שהם תכשיטים נאים כן היה משפטי נאה וטהור:



ואומר עם קני אגוע. בשביל כושר מדתי הייתי אומר בלבי כשאמות יהיה קני וביתי נכון עמי: וכחול ארבה ימים. עוף ושמו חול ולא נקנסה עליו מיתה שלא טעם מעץ הדעת ולבסוף אלף שנה מתחד' וחוזר לנערותו:
שרשי פתוח וגו'. כל זה הייתי אומר בלבי שלא יבש שרשי ולא ימות קצירי כמו ועשה קציר (לעיל יד) והן יונקות ענפים רכים של אילן, ואמרתי:
שכבודי. יתחדש עמדי תמיד: וקשתי. ואיתני תחליף תמיד לטובה:
לי שמעו ויחלו. השומעים דברי היו מיחלים שיתקיימו והיו מתקיימות כי מסורת חכמה היה בידי:
תטוף מלתי. ל' נבואה וכן לא תטיף על בית ישחק (עמוס ז׳:ט״ז) כלומר כנבואה היה דברי:
למלקוש. לזמן ארוך היו מדברים כי רוב שעותיהם שתיקה שהיו תאיבים לשמוע דברי:
לא יאמינו. שאני משחק עמהם מפני חשיבותי: ואור פני לא יפילון. היו יראים להתקרב אלי ולהגיס לבם בי:
אבחר דרכם. כל דרכיהם ועצתם אני הייתי בוחר להם שהיו שואלים לי איזה דרך נלך ומה נעשה: ואשב ראש. אם היו מסובים אני הייתי מסב בראש המסובים: