בלשאצר מלכא. בנו היה ומלך לאחר אויל מרודך שמלך תחת נבוכדנצר וגם (הוא) היה בנו של נבוכדנצר: עבד לחם רב. עשה סעודה גדולה מצינו בספר יוסיפון שנלחם ביום עם דריוש המדי וכורש ונצח המלחמה ולערב עשה משתה כמו שנבא עליו ישעיה ערוך השלחן צפה הצפית אכול ושתה קומו השרים וגו' שבתוך המשתה חזרו אויביו ונלחמו על העיר ולכדוה: ולקבל אלפא חמרא. כנגד אלף איש היה שותה יין:
אמר בטעם חמרא. אמר בעצת היין שנשתכר: להיתיה. להביא: די הנפק. שהוציא: שגלתה. לשון מלכא בלשון ארמי כמו (נחמיה ב׳:ו׳) והשגל יושבת אצלו:
היתיו. הובאו: די הנפקו. שהוציאו:

נפקו: אצבען. יצאו אצבעות יד אדם מן השמים: לקבל נברשתא. למול המנורה אשר לפני השלחן ודוגמתו במסכת יומא עשתה נברשת של זהב: על גירא. על סיד טיח כותל הבית כמו (ישעיהו כ״ז:ט׳) כאבני גיר מנופצות והוא דומה לסיד:
זיוהי שנוהי. תאריו נשתנו עליו: ורעיונוהי. מחשבותיו: וקטרי חרציה משתרין. אזור חלציו נפתח שהיו מתניו מתרוקנין מחמת היראה וחגורו נפתח: וקטרי חרציה משתרין. נתרין: וארכובתה. וברכיו: דא לדא נקשן. מקישות ודופקות:
בחיל. בכח: להעלה. להכניס: כתבה דנה. מכתב זה: ארגונא ילבש. כמשפט הפרתמים: והמניכא. רביד ענק: ותלתי במלכותא ישלט. בשליש המלכות ימשול:
עלין. נכנסין:
שגיא מתבהל. הרבה מתפחד: משתבשין. נחפזין:
מלכתא לקבל מלי מלכא. המלכה כלפי ששמעה את דברי המלך ושריו לבית המשתה באה:
איתי גבר. יש אדם במלכותך אשר רוח קדושים בו: כחכמת אלהין. מלאכים: הקימיה. מנהו שר על כולם:
כל קבל וגו'. כלפי אשר רוח יתירה ודעת השכל יש בו והגדת חידות: ומשרא קטרין. סתום כל סתר נמצא בו בדניאל:



תכול. אם תוכל:
ונבזביתך. דורנותך: לאחרן הב. לאחר תן:

די הוה צבא. למי שהיה חפץ: הוה מחא. מחייה:
וכדי רם לבביה. וכאשר רם לבבו: להזדה. להרשיע: הנחת. הוריד: העדיו מינה. הסירו ממנו:
טריד. נגרש:
כל קבל די כל דנה ידעת. כל עומת אשר כל זה ידעת שאירע לאביך והיה לך להיות ירא מלפני הקב"ה:

שליח פסא די ידא. נשלח כף יד: וכתבא דנה רשים. וזה המכתב אשר חקק:

מנא מנא. מנה אלהא כלומר מנא זהו פירושו מנה אלהא מלכותך: והשלמה. חשב קץ שנפסק מלכות של אביך וזרעו ומצא שכבר הושלמה:
תקל תקילתא במאזניא. תקל זהו פירושו נשקלת לפניו במאזנים ונמצאת חסר מכל צדקה:
פרס פריסת מלכותך וגו'. כלומר ופרסין משמע שני פרסין האחד פריסת מלכותך נשתברה מלכותך והשני שנתנה למדי ופרס:


