לב קמי. כשדים בגימ' דא"ת ב"ש, רוח משחית את רוח מלך פרס ומדי שהוא משחית, רוח טלנ"ט בלע"ז:
וזרוה. ונפצוה: ויבוקקו. וירוקנו:
אל ידרוך. הדורך הרי זה מקרא קצר אל אשר אני אומר שם ידרוך הדורך קשתו: ואל יתעל בסריונו. אל ירפא:

כי לא אלמן. לא שכחו מלנקום נקמתו: כי ארצם. של כשדים:
נוסו. ישראל מתוך בבל:
כוס זהב. היתה בבל עד הנה ביד ה' לשכר בה את כל הארץ יין החימה: על כן יתהללו גוים. נשתכרו ונשתטו:

נגע אל השמים משפטה. גבה פורענות' עד אל השמים:
הוציא ה' את צדקותינו. נזכרנו לפניו לזכות ובאו צדקות אבותינו לפניו:
הברו. ל' נקיון: השלטים. אשפות שהחצים נתונים בהם:
גם זמם ה'. זה ימים רבים: גם עשה. את מזימתו דרך המקרא לדבר שני גמין זה אחר זה ועל ידי האחרון בא הראשון:
בא קצך. קץ שלך: אמת בצעך. מדת חמסך ל"א אמת בצעך מדת סופך כמו כי יבצע:
בנפשו. אינשימישימו"ש בלע"ז: כי אם. לשון באמת: מלאתיך אדם. אמלינך משריית עממין דסגיאין כזחלא: וענו עליך הידד. וירימון עלך בקלהון:


נבער כל אדם. העושה פסל לאלוה: נסכו. לשון מסכה:
בעת פקודתם. כשיפקוד הקב"ה עליהם ועל עובדיהם:
ושבט נחלתו. יעקב הנזכר למעלה בראש המקרא:
מפץ אתה לי. עד הנה העמדתיך לי למשחית ולמפץ את האומות שגזרתי עליהם גולה:



ושלמתי לבבל. אחרי כל זאת שאגמור נקמתי על ידו בעובדי כוכבים:


קדשו. זמנו: טפסר. לשון חיל (או ל' אדון): סמר. הריצי"יר בלע"ז כמו תסמר שערי בשרי (איוב ד׳:ט״ו):

ותחול. לשון חלחלה:
נשתה. קפצה כמו גיד הנשה (בראשית לג) שנשה ממקומו:


כגורן עת הדריכה. הרי היא עתה מלאה כגורן בעת שדשו תבואתה שהיא מלאה חטין: עוד מעט. ותתרוקן ותדמה לגורן בעת תחלת הקציר שהיא ריקנית:

חמסי שארי. צעקת חמסי ומזונתי אשר אכלו שארי:


נערו. ל' חמור נוער:
בחומם אשית את משתיהם. אכוין שיהו משתיהן בעת החום כדי שישתכרו: למען יעלוזו וישנו. וירדמו: שנת עולם. שנת עולמית וכן עלתה שם מתוך משתה ושכרות נחרבו ונהרגו ונלכדה העיר כמו שנ' (בדניאל ה׳:ב׳) בלשאצר אמר בטעם חמרא וגו' (שם) אשתי חמרא וגו' (שם) ביה בליליא קטיל בלשאצר מלכא וג' (שם) ודריוש מדאה קביל מלכותא:
ככרים. כבשים, (וי"ת) כתורין:
ששך. בבל בגי' דא"ת ב"ש:
עלה על בבל הים. חיל גדול כמו הים:

על בל. על עבודת כוכבים של בבל: את בלעו. שהושפלו כל יושב הארץ תחתיו: ולא ינהרו. ולא יאספו וכן ונהרו אליו כל הגוים (ישעיהו ב׳:ב׳) כמימי נהרות כולם ההולכים אל הים:

בשמועה הנשמעת בארץ. השמועה הזאת של בלשצר שנהרג: ובא בשנה השמועה. באותה שנה עצמה תבוא השמועה שחרבה בבל מאליה מן השמים שנאמר (שם יג) והיתה בבל צבי ממלכות תפאר' גאון כשדים כמהפכת אלהים את סדום ואת עמורה: ואחריו בשנה. השניה: השמועה. הטובה לכם כה אמר כורש מלך פרס (עזרא א׳:ג׳) מי בכם מכל עמו: ומושל על מושל. דריוש המדי מלך שנה אחת ובשנה השנייה כורש הפרסי:


גם בבל. היתה לנפול בה חללי ישראל: גם לבבל. יפלו חללי כל ארצה:
פליטים מחרב. ישראל שגלו לתוכה שפלטו מחרב נבוזראדן:
כי שמענו חרפה. שהיו כשדים אומרים ומחרפים אותנו לאמר יד אלהינו רמה שהחרבנו את ביתו:
יאנק חלל. יצעק חלל כשהורגים את האדם בחץ או ברומח והוא גונח כשמוציא הרומח הוא האנקה:
וכי תבצר. לשון מבצר חוזק: מאתי יבואו שודדים לה. מאתי מן השמים הגבוהים ממנה יבואו לה השודדים:

נתן שאון קולם. נשמע קול צעקתם:


תתערער. לשון חפירה ל' ערו ערו עד היסוד (תהילים קל״ז:ז׳): בדי ריק. בהרבה ריק שיבא עליהם:
שר מנוחה. רב תקרובתא על ידו היו רואים את פני המלך המביאים לו תשורה:




