לאיתן האזרחי. גם הוא אחד מן חמשה אחים המשוררי', ורבותינו פירשוהו באברה' אבינו על שם מי העיר ממזרח:
אודיע אמונתך בפי. את שידעתיך שאתה שומר הבטחתך ומאמין דבריך:
כי אמרתי עולם חסד יבנה. כי אמרתי עד עולם יבנה בחסד כסא דוד כמ"ש (שמואל ב ז׳:י״ג) והכינותי כסא ממלכתו וגו', ד"א סבור הייתי שיהא העולם בנוי בחסדך ותכין אמונתך בשמים שתהא נכונה ומקוימת ומה היא האמונה אותה ההבטחה שהבטחת את דוד ע"י נתן הנביא לאמר כרתי ברית לבחירי להכין עד עולם זרעו (שם):


ויודו שמים פלאך. אם היית שומר הבטחתך: אף אמונתך. אמונת דבריך יודו בקהל קדושים:
יערוך לה'. יהא נערץ כמותו:
בסוד קדושים רבה. בסוד רב של מלאכים:

בשוא גליו. בהנשא גליו: אתה תשבחם. תשפילם וכן (משלי כ״ט:י״א) וחכם באחור ישבחנה (וכן לעיל סה) משביח שאון ימים:
רהב. מצרים:




יודעי תרועה. שיודעין לרצות את בוראם בראש השנה בתרועה שמסדרים עליה מלכיות זכרונות ושופרות:

וברצונך. שאתה מתרצה להם אפימאנ"ט בלע"ז:

לחסידיך. נתן הנביא וגד החוזה: שויתי עזר. על דוד לעזור לו תמיד:


לא ישיא אויב בו. לא יגבור עליו להיות לו כנושה:




בכור אתנהו. גדול אתנהו:




ופקדתי בשבט פשעם. כך אמר לו נתן הנביא על שלמה (שמואל ב ז׳:י״ד) אשר בהעותו והוכחתיו בשבט אנשים, זה רזון בן אלידע שעמד לשטן לו ובנגעי בני אדם זה אשמדאי שהשדים בני אדם הראשון היו:


אם לדוד אכזב. לשון לא יכזבו מימיו (ישעיהו נ״ח:י״א) פיילנצ"א בלע"ז:

ועד בשחק נאמן. הירח והשמש עדים לו שכל זמן שהם קימים יתקיים מלכותו כמו שנאמר (ירמיהו ל״ג:כ׳) אם תפרו את בריתי היום ואת בריתי הלילה גם בריתי תופר את דוד עבדי:
ואתה זנחת. דקדקת אחר בניו לחשוב עונם עד אשר זנחתם ומאסתם בימי צדקיהו:
נארתה. בטלת:
כל גדרותיו. שבנה בירושלים: מבצריו. הר הבית ומצודת ציון:


אף תשיב צור חרבו. השבות אחור והפכת את חידוד חרבו כמו (יהושע ה׳:ב׳) חרבות צורים, וכן (ישעיהו נ״ד:י״ז) כל כלי יוצר עליך: ולא הקמותו. ולא העמדתו מלפול:
השבת מטהרו. זריחתו כמו צהרים דמתרגמינן טיהרא וכמו (שמות כ״ד:י׳) וכעצם השמים לטוהר: לארץ מגרתה. השפלת והשחת, כל לשון שחייה בתרגום יונתן מגר:


זכר אני מה חלד. מה זקנה יש לי הלא מעט ימי ודי לך שאתה נפרע ממני במותי קצר ימים: על מה שוא. לחנם ולהבל בראת כל בני אדם:


שאתי בחקי כל רבים עמים. בגולה אני נושא סבלם ומשאם:
עקבות משיחך. סופי מלך המשיח ולשון משנה הוא בעקבות המשיח חוצפא יסגא:
ברוך ה' לעולם. על כל אשר עשה לנו: 