



גבר חכם בעוז. איש חכם הוא תמיד בעוז:

ראמות לאויל חכמות. מין אבן יקרה שאינה מצויה כמה דתימא ראמות וגביש (איוב כח) כלומר כל חכמה דומה לכסיל כאבן יקרה וכמרגליות לקנות לומר איך אעסוק בתורה מתי תעלה בידי אבל החכם שונ' היום מעט ולמחר מעט:
מחשב להרע. חורש תחבולות רשע: לו בעל מזמות יקראו. גורם לו רע שהבריות קוראים לו בעל מזמות עצת רשעים:
זמת אולת. עצת אולת חטאת לבעליה: ותועבת לאדם לץ. ליצנות היא המתעבת את האדם על הקב"ה ועל הבריות:
התרפית. מן התורה: ביום צרה צר כחכה. מלאכי השרת לא יהיו מאמצין כחך זה מדרש חכמים, ולפי פשוטו התרפית ביום צרת אהובך לעמוד מנגד: צר כחכה. ביום פורענותך דכתיב אם החרש תחרישי וגו' (אסתר ד׳:י״ד):
הצל לקוחים וגו'. להציל את הלקוחים למות, את המטי' להרג: אם תחשוך. מלהצילם על זה אמרתי צר כחך:
כי תאמר. שמא תאמר וזהו כי משמש בלשון דלמא:
אכל בני דבש. כלומר דרך בני אדם לאכול דבש כי טוב הוא. אף כן דעה חכמה לנפשך. וכשם שאתה רודף לאכול דבש כן תהא רודף לדעת חכמה:
אם מצאת. אותה, אז יש אחרית: 




אל תתחר. להיות כמותם כמו איך תתחרה (ירמיהו י״ב:ה׳) כי אתה מתחר' בארז (שם כב):

ירא את ה' בני ומלך. ירא את המלך ובלבד שלא יסירך מיראת ה' ולעולם יראת ה' קודמת. עם שונים אל תתערב. האומרים שתי רשיות יש:
ופיד שניהם. שבר ע"ג ושבר עובדיה:
גם אלה לחכמים. כל הדברים שבענין שלמטה אמורי' לחכמים היושבים בדין שלא יכירו פנים במשפט כי לא טוב:


שפתים ישק. ראוים כל שפתים לנשקו:
הכן בחוץ. זה מקרא: ועתדה בשדה. זו משנה: אחר ובנית ביתך. זו גמרא, ד"א כמשמעו בתחלה קח לך שדות וכרמים ואחר כך ועתדה לשון עתודים (בראשית ל״א:ל״ב) שים לך בהמות בשדה ואח"כ ובנית ביתך תקח אשה:
והפתית בשפתיך. תתפת' לרעך בדבורך:

איש עצל. שאינו חוזר על גרסת תלמודו:
קמשונים. חוחים: כסו. נכסו: חרלים. גדולי' מקמשונים והרי הם חדים כקוצים: וגדר אבניו נהרסה. כך מי שאינו חוזר על תלמודו מתחלה משכח ראשי פרקי' וסוף מחלף דברי חכמים מזה לזה שאומר על טהור טמא ועל טמא טהור והוא מחריב את העולם:


מתהלך רישך. הדברים שאתה רש מהם יבואו לך במרוצ': 