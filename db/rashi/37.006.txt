ולא נותר בה. בחומת העיר: דלתות לא העמדתי. שלא נעשו דלתות בשערי העיר:
בכפירים. שם מקום הוא: בבקעת אונו. כך שם הבקעה: והמה חושבים. הבנתי מהם שהיו חושבים עלי להרגני שם:
מלאכה גדולה אני עושה. מבנייני (העיר ס"א) העפר: למה תשבת. למה תהיה המלאכה בטלה: כאשר ארפה. ידי מן הבניין: וירדתי אליכם. לדבר ולהועד אליכם:

את נערו. ע"י נערו: ואגרת פתוחה בידו. כתב אגרת שלח לי על ידו:
כתוב בה. באותה אגרת: בגוים נשמע. שנודע לכל העכו"ם שאתה וכל היהודים חושבים למרוד: וגשמו אומר. גשמו הוא גשם הערבי ופתרונו כאדם שאומר לחבירו כך הוא הדבר ופלוני אומר: כדברים האלה. מוסב על כתוב בה ומקרא מסורס הוא והרי הוא כאילו נאמר כתוב בה כדברים האלה בגוים נשמע וגו':
וגם נביאים וגו'. עד ונועצה יחדיו היה כתוב באגרת: נביאים. בעלי לשון כמו בורא ניב שפתים (ישעיה ט'): לאמר. שאומרים יש מלך ביהודה: ועתה ישמע למלך. אחרי שנקראת מלך ישמע למלך כדברים האלה:
כי מלבך. הרי כי במקום אלא: בודם. קונטרבנטאל"ש בלע"ז כמו אשר בדה מלבו:
כי כולם. כי כל העכו"ם: מיראים אותנו. מתיראים ממנו וכך הם אומרים ירפו ידיהם וגו': ועתה חזק את ידי. לסייעני בבנין החומה:
והוא עצור. שמצאו בביתו: ויאמר נועד. אותו שמעיה היה נביא שקר וקבל שוחד מן סנבלט וחביריו להפחיד את נחמיה כדי לבטל את המלאכה: כי באים להרגך. שהרי יבואו להרגך סנבלט וחביריו: ולילה באים. וע"כ הזהירו ליכנס בהיכל ולסגור הדלתות עליו שעדיין לא נעשו דלתות שערי העיר כמה שנאמר בתחילת הפרשה גם עד העת ההיא דלתות לא העמדתי בשערים:
האיש כמוני יברח. בתמיה אם איש כמוני יברח ליכנס בהיכל: לא אבוא. לא אכנס שם מפני פחד המיתה ולא אעבור על המצוה של הקב"ה שלא יבוא ויכנס זר בהיכלו:
ואכירה. הכרתי בדבריו שלא שלחו הקב"ה בדבר זה שאעבור עבירה מפני פחד המיתה: כי הנבואה דבר עלי. שהרי הוא דבר הדברים הללו עלי בשם נבואה: שכרו. כל א' וא' מהם שכרו ונתנו לו שכר להפחידני ולבטל בבנין החומה:
למען שכור הוא. אמר לי הדברים הללו: למען אירא. כדי שאתירא מהם להיות עושה כן ליכנס בהיכל ולהיות חוטא: והיה להם לשם רע. למען שיהיה להם לשם רע לחרפני בעבירה זו:
וגם לנועדיה הנביאה. היא ושאר נביאי השקר קבלו שכר מסנבלט וחביריו כדי להפחידני בנבואת שקריהם:
בעשרים וחמשה. ימים לחדש אלול בשנת כ' לדריוש המלך שבשנת עשרים לדריוש עלה נחמיה מבבל ובאותה שנה בנה חרבות ירושלים: לחמשים ושנים יום. סוף נ"ב יום מיום שהתחילו לבנותו נגמר בנין החומה:
ויהי כאשר שמעו כל אויבינו. דבר זה שנשלם בנין החומה: ויראו כל הגוים. וכאשר ראו כל העכו"ם שנגמר בנין חומת העיר: ויפלו מאד בעיניהם. נפלו הם עצמם בעיניהם שהיו מואסים בעצמם כי נפל פחד היהודים עליהם:
חורי יהודה. שרי יהודה: על טוביה. אל טוביה ישראל רשע היה, (עיין במס' קדושין ע, שמבואר שם שהיה עכו"ם וצ"ע מיוש"ה): ואשר לטוביה. ואגרת אשר לטוביה:
כי רבים ביהודה. שהיו שרים רבים ביהודה אשר היו לו לטוביה בעלי ברית ושבועה: כי חתן הוא. אותו טוביה לשכניה: ויהוחנן בנו. של טוביה: בת משולם. אותו משולם שר וגדול היה:
גם טובותיו. של טוביה היו מספרים לפני אותן בעלי שבועתו וקרוביו: טובותיו. ששפרואוצ"ש בלע"ז: היו מוציאים לו. להגיד לו לטוביה: אגרת שלח טוביה. אגרות היה שולח תדיר להפחידני שלא לבנות בנין החומ':