



אמן ה'. שיהא ארור:

העד העדותי. ל' התראה:
ואביא עליהם את כל דברי הברית. האלות האמורות בברית על הדברים אשר צויתי לעשות ולא עשו:



ערי יהודה. מערי יהודה:

רנה ותפלה. בבעו ובצלו:
מה לידידי בביתי. מה לעם סגולתי לבא עוד בביתי: עשותה המזמתה. לעשות היא מזמת עצת חטאים שלה: הרבים. שבהם: ובשר קודש יעברו מעליך. אף המילה בטלו מבשרם שעל ידה היו מקודשים לי: כי רעתכי אז תעלוזי. כשאתם עוברים עבירה אתם שמחים:
לקול המולה. ל' שאון עם רב שיבוא עליהם: ורעו דליותיו. ורצצו את ענפיו:

וה' הודיעני. כך אמר הנביא הקדוש ברוך הוא הודיעני את פורענותם:
ואני ככבש אלוף. אשר יובל לטבוח: יובל. לפי שאני מודיעם הרעה הם אומרים להרגני: ככבש. אלוף דונש ויהודה בן קוריש פתרוהו ככבש ופר אשר יובל לטבח ואלוף כמו שגר אלפיך (דברים כ״ח:ד׳) ואע"פ שלא נאמר אלוף יש לנו כיוצא בו שמש ירח עמד זבולה (חבקוק ג׳:י״א) כסוס עגור כן אצפצף (ישעיהו ל״ח:י״ד) ומנחם פתר ככבש אלוף כבש גדול (ע' בתהלים נ"ח בפרש"י) ויונתן מסייעו שתירגם כאימר בחיר: נשחיתה עץ בלחמו. נרמי סמא דמותא במכליה:
אראה נקמתך מהם. את אנשי ענתות היה מקלל:


אל אנשי ענתות. כמו על אנשי ענתות: