
מה אמך לביא. כמה היתה חשובה אמך אתה צדקיהו שנמשלה ללביאה: בין אריות. שרי יהודה:
ותעל אחד מגוריה. על בני יאשיהו נאמרה קינה זו שראשון הוא יהואחז: אדם אכל. גוזל את ישראל כי ישראל נקראו אדם כמו שנאמר (לקמן ל"ד) ואתנה צאני צאן מרעיתי אדם אתם ולפי המשל כל חיה שטעמה טעם בשר אדם מתגרה באנשים לעולם:
וישמעו אליו גוים. פרעה מלך מצרים: בשחתם נתפש. גומין חופרין ומכסין פיהם בקש והחיה נופלת בתוכה: חחים. כמין טבעות ברזל נוקבין חוטמו ומושכין אותן בהן:
ותרא. אמו כנסת ישראל: כי נוחלה. לשון חולי: ותקח אחד מגוריה. יהויקים: כפיר שמתהו. מלך כל כפיר שבמקרא ארי בחור וגבור:

וידע אלמנותיו. מענה את הנשים והורג את בעליהן, ויש פותרין אלמנותיו כמו ארמנותיו וידע לשון פגור והרס כמו וגבוה ממרחק יידע (תהילים קל״ח:ו׳): ועריהם החריב. שנתן מס על הארץ לתת לפרעה בכל שנה כמו שנאמר (מ"ב ג):
ויתנו עליו גוים סביב ממדינות. וישלח ה' בו את גדודי ארם ואת גדודי כשדים ואת גדודי מואב ואת גדודי בני עמון (שם כ): ויתנו עליו גוים. ואיתכנשו:
בסוגר. ת"י בקולרין: במצדות. להיות כלוא שם:
אמך כגפן. עוד זה מן הקינה: בדמך. לשון דמיון ומשל כלומר דומה אתה למי שהיתה אמו כגפן שתולה על מים: פוריה. כמו פורה ראש לשון עושה פרי: ממים רבים. על ידי מים רבים:
מטות עוז אל שבטי מושלים. שלטונין תקיפין ומלכין גברין: עבותים. אילנות שענפיהן מרובין:
ותתש. כל נתישה ונטיעה היא דבר המוטל בפיזור על פני כל הארץ: ורוח הקדים. נ"נ: הוביש פריה. שחט את בני צדקיהו:

ותצא אש ממטה בדיה. מעון מלכיה ושריה באת לה הרעה: קינה היא ותהי לקינה. איליא היא נבואתא ותהא לאיליא: