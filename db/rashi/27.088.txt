על מחלת לענות. על חולת אהבה וענויה שהיא מעונה ביסורי הגלות: משכיל. כל מקום שנאמר משכיל ע"י תורגמן נאמר שהיה הנביא מעמיד תורגמן לפניו וכשרוח הנבואה באה לו אומר את הנבואה לתורגמן והוא משמיעה: להימן האזרחי. א' מן המשוררי' בכלי שיר ויסדוהו בני קרח את המזמור הזה שיאמרהו הימן על הדוכן: להימן האזרחי. מבני זרח בן יהודה היה שהוא מיוחס (בד"ה א' ב') ובני זרח זמרי ואיתן והימן וכלכל ודרדע כולם חמשה היו חכמים גדולים כמו שנאמר בשלמה (מלכים א' ד') ויחכם מכל האדם מאיתן האזרחי והימן וכלכל ודרדע בני מחול ויסדו מזמורים ונקבעו בספר תהלים לכך נקראו בני מחול, כך מצאתי בפירושים מדוייקים:
יום צעקתי. וגם בלילה אני נכון נגדך:

כי שבעה ברעות נפשי. על כנסת ישראל הוא אומר:
אין איל. אין כח כמו (לעיל כ"ב) אילותי לעזרתי חושה:
במתים חפשי. הנני בין המתים חפשי מן העולם וכל שהם המתים חפשים מן העולם: מידך נגזרו. ממצותיך נגזרו מן העולם:
בבור תחתיות. הוא הגלות:
סמכה. נשענה ותלה עלי: וכל משברך ענית סלה. משברים לשון גלי הים הם כל סערת אפך בכלם ענית אותי תמיד:
שתני תועבות למו. האומו' שהייתי חשוב' בעיניה' עכשיו אני נמאסת להם: כלא. נחבש בכלא ואיני יכול לצאת:

הלמתים. הלרשעים שאף בחייהם קרוין מתים הלהם אתה עושה פלא ונסים: אם רפאים יקומו יודוך. שמא אלו האומות שריפו ידיהם מעבודתך ומתורתך יקומו ויודוך בתמיה:
היסופר בקבר חסדך. אם נמות ביד אויבנו כלום נוכל לספר שבחך בקבר:



וגוע מנוער. מת מתוך תשנוק מיתה חטופה, כמו (שמות י"ד) וינער ה' וינער פירש מנחם ל' חביט' כמו (ישעיהו ל״ג:ט״ו) נוער כפיו מתמוך בשוחד, (שם נ"ב) התנערי מעפר קומי שבי (שם א') והיה החסון לנעורת (איוב ל״ח:י״ג) וינערו רשעים ממנה (נחמיה ה׳:י״ג) ככה יהא נעור וריק: אפונה. מיושבת ומבוססת אימתך בלבי אפונה לשון (משלי כ"ה) דבר דבור על אפניו על מכוניו:


מיודעי מחשך. נחשכתי ונחדלתי מהם: