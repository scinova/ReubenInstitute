דברי למואל מלך. דברי שלמה המלך שאמר למו הקב"ה כלומר בשביל שהעוה כנגד הקב"ה, למואל לאל כמו (איוב מ) למו פי דברים לשמו של הקב"ה שאמר המלך: משא אשר יסרתו אמו. כשהתחתן עם בת פרעה ביום חנוכת בית המקדש והכניסה לו כמה מיני כלי זמר ונעור כל הלילה וישן למחרת עד ארבע שעות כדאית' בפסיקתא והיו מפתחות בית המקדש תחת מראשותיו ועל אותה שעה שנינו על תמיד של שחר שקרב בד' שעות ונכנסה אמו והוכיחתו על המעשה הזה: משא אשר יסרתו אמו. משא של משל שיסרתו אמו:
מה ברי. מה זאת עשית והגדת שאתה בני ולא בן אביך הכל יודעין שאביך צדיק גמור היה ואם אתה רשע יאמרו אמו גרמה לו: בר בטני. כל נשי אביך כיון שמתעברות אינן שבות לתשמיש ואני דחקתי ונכנסתי כדי שיהא לי בן מלובן ומזורז שהתשמיש יפה כל ששה חדשים אחרונים: ומה בר נדרי. כל נשי אביך היו נודרות שיהא להן בן הגון למלכות ואני נדרתי שיהא לי בן מלובן בתורה:
אל תתן. אל תתיש: לנשים חילך. כחך:
אל למלכים למואל. אין זה דבר הגון למלכים שהם להקב"ה, למואל כמו למו פי (שם): אל למלכים שתו יין. אין נאה להם להשתכר: אי שכר. כמו אין שכר:
מחוקק. הכתוב בתורה וכ"ש מה שהוא בגרס':
לאובד. למי שסופו לאבוד לרשעים: למרי נפש. המצטערין על ענים ועל אבלם: 

כל בני חלוף. אלו הן היתומים שחלפה עזרתם והלכה לה:

  
ושלל לא יחסר. כלומר לא יחסר טוב: 



טרף. מזון: וחוק. הוא מזון הקצוב להם:  
  

 
בכישור. שקורין ווירטוי"ל בלע"ז המכשיר את הפלך לטוות, פלך פושי"ל בלע"ז:  

לא תירא לביתה. לבני ביתה: משלג. מצינה: לבוש שנים. בגדי צבעונין:  
מרבדים. מצעות נאות למטה כמו מרבדים רבדתי (לעיל ז):
נודע בשערים בעלה. ניכר הוא בין חביריו מפני מלבושיו שהם נאים:
לכנעני. תגר:  
ליום אחרון. ביום מותה נפטרת בשם טוב: ותשחק. כל ימיה על יום מיתתה שיהא נכבד בשם טוב: 

צופיה. היא בביתה נותנת לב על צורכי בני ביתה איך ינהגו באמת וצניעות: 
 
רבות בנות. כך מאשרין אותה בעלה ובניה:
שקר החן. אשת החן ויופי אין מהללין אותה אלא הכל הבל ושקר אבל אשה יראת ה' היא לבד תתהלל: 
מעשיה. כשרון מעשיה מעיד עליה להללה בשער העיר כל יוצא ובא זו המליצה שפירשתי, אבל לפי המשל על התורה ולומדיה הפרשה מתבארת: אשת חיל. היא התורה: מי ימצא. אשרי הזוכה למצוא אותה: מפנינים. מרגליות: ושלל לא יחסר. אוכל פירות בעוה"ז ובעוה"ב: דרשה צמר ופשתים. לפי שהמשילה לאשה דבר לפי המליצה כצרכי מלאכת הנשים, והמשל כך הוא, דורשת התורה מקרא משנה מדרש ומחזרת אחריהם שהם צרכי התלמידים: היתה כאניות סוחר. מביאה היא ללומדיה ברכה ומזון: ותקם בעוד לילה. משכימים באשמורת: ותתן טרף לביתה. שונה הרב לתלמידים החוק הקצוב להם: זממה שדה. זממה בזמם וברסן את עשו איש שדה: ותקחהו. מן העולם להאבידו: מפרי מעשיה נטעה כרם. ישראל לקיימם לחיי העה"ב: טעמה. דבורה: לא יכבה בלילה נרה. בליל כתיב חסר ה' בליל שמורים שנגפו המצריים האירה לישראל והגינה עליהם: בכישור. בכשרון מעשיה: תמכו פלך. משען ומשענה כמו (שמואל ב ג) מחזיק בפלך: כפה פרשה. למי שמשים עצמו עליה כעני בו היא מתקיימת: לא תירא לביתה משלג. שדנין בו הרשעים מאש לשלג: לבוש שנים. ברית דם מילה, ד"א מלובשים בכפל נתן תתן (דברים ט״ו:י״ד) פתוח תפתח (שם) העניק תעניק (שם) כל אלו מצילין אותן משלג גיהנם, כך הוא נדרש בתנחומה: סדין עשתה. לבוש תפארת נותנת לחכמים: וחגור נתנה לכנעני. (ס"א) (למי) לפי שהוא חגור בסחורתה נותנה אזור למתניהם: ליום אחרון. אין להם להתעצב ממדת הדין כי ינצלו ממנו וכל ימי חייהם ישחקו ליום הדין, מי שאינו צריך לדאג נופל בדבר לשון צחוק כמו (איוב יא) וישחק לרעש כידון: צופיה הליכות ביתה. התורה מלמדתם דרך הטוב לפרוש מעבירה: קמו בניה. התלמידים: בעלה. הקב"ה: שקר החן. שב על כל הע"ג: והבל. גדולתן ויופין: תנו לה. לעתיד לבא: מפרי ידיה. תפארת וגדולה עוז פאר וממשלה: