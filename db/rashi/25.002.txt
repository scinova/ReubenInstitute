
אלה הקרנות. אלה העכו"ם אשר בארבע רוחות השמים אשר נגחו בקרניהם את יהודה וירושלים עד אשר זירום:
ארבעה חרשים. נגרים היודעים לנסר את הקרנות ורבותינו פירשו במסכת סוכה מי הם:
ואומר מה אלה הקרנות אשר ראיתי בראשונה: אשר זרו את יהודה והשפילום עד כפי איש לא נשא ראשו ולא נתנו לאחד מבני עמי להרים ראש: ויבאו אלה. החרשים להחריד אותן הקרנות ולידות אותן: לידות. להשליך:
חבל מדה. חוט המדה למדוד את ירושלים כמה יהיה ארכה ורחבה:

והנה המלאך הדובר בי יוצא. הוא אשר בידו חבל המדה:
רוץ דבר אל הנער. אל תצא עוד למוד כי נמלך הקב"ה בפמליא שלו שלא יהא לה קצב ושיעור ועתה רוץ דבר אל זכריה לאמר פרזות תשב. מאין חומה כדי שיתישבו בה כל הבא ותגדל מיום אל יום: 
ואני אהיה לה. למגן כאילו חומת אש סביב לה וגם בתוכה תשכון שכינתי לכבודכם:
הוי הוי. אין הוי אלא לשון הכרזה והזעקת קיבוץ וכן ת"י אכלו למבדריא הכריזו כמו (שמואל ב כ״ב:י״ד) ירעם מן שמים, אכלו מן שמיא: ונוסו מארץ. צאו גליות עמי מתוך בבל ואשור:
הוי ציון המלטי. אף זה ל' הכרזה האספו עם גלות ציון והמלטו מתוך בבל:
אחר כבוד. אחר כבודכם אני שלוח להגדיל לכם כבוד ומדרש אגדה אחר כבוד אחר שאשלם לעשו כבוד שכיבד את אביו:
והיו שלל לעבדיהם. לישראל שהם עתה עבדים להן:

ונלוו. ונתחברו:
ונחל ה' את יהודה. לנחלתו ולחלקו:
הס כל בשר. כל שאר העכו"ם: כי נעור. ל' הערה והקצה: 