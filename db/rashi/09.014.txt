
וישלח יואב תקועה. אמרו רבותינו (מנחות פה ב): כי שמן זית מצוי שם, לכך חכמה מצויה שם:


אבל אשה אלמנה אני. אבל, בקושטא:



עלי אדני המלך העון. כנוי הוא לכבודו, כלומר אתה מדחה אותי לאמר אני מצוה עליך ואני אלך לדרכי, ואתה לא תצוה עלי, ובני יהרג, על מי העון הזה:

יזכר נא המלך את ה'. שהקפיד על אורך הדרך להציל נפשות, שנאמר (דברים יט ו): והשיגו כי ירבה הדרך, וזהו מהרבות גואל הדם לשחת, ואתה דוחה אותי:

ולמה חשבתה כזאת. שחשדת לישראל, שיבאו להרוג את השני בלא עדים והתראה: ומדבר המלך הדבר הזה כאשם. והדבר הזה שחרצת לאחרים, שאמרת לי לא יפול משערת בנך ארצה, עכשיו שאגלה לך שאין הדבר הזה אלא על שני בניך, אל תתחרט לאמר דברתי זה כאשם, והנני חוזר בי, לבלתי השיב המלך את אבשלום בנו שנדחה ממנו וברח לו: ומדבר המלך. אוקינו"ן פרלטי"ש בלע"ז:
כי מות נמות. ודיינו באותו עונש: ולא ישא אלהים נפש. איש מן המיתה, לפיכך וחשב המלך מחשבות לבלתי ידח ממנו נדח:
ועתה אשר באתי לדבר אל המלך אדני את הדבר הזה. בכינוי עלי ועל בני: כי יראוני העם. הפחידוני מלבקש את אדוני על בנו, פן יכעוס עלי: ותאמר שפחתך אדברה נא. כענין זה, אולי יעשה וגו':
כי ישמע המלך להציל את אמתו מכף האיש. הבא להרוג את בני, ולהשמידנו יחד מנחלת אלהים:
ותאמר שפחתך. מאחר שיצוה המלך עלי, יהיה דברו למנוחה לבני, כי לא ישוב מדברו הטוב, כי כמלאך ה' אדני המלך, ולא יחזירנו כעס ושנאה מדברו הטוב:

אם אש. כמו אם יש, כמו היש, וכן (מיכה ו י): עוד האש בית רשע, כמו היש:
לבעבור סבב. לגלגל, עד שיצא דבר בנו של המלך לאור: ואדני חכם. והבנת כי מאת יואב יצאת:









אל ידי. סמוך לרשותי, במקום שאני יכול להזיק: אל ידי. אינמי"ש אוש"ט בלע"ז:

והמיתני. ויהרוג אותי המלך:

