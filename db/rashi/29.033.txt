


רוח אל עשתני. ואיני חזק יותר ממך:

הן אני כפיך לאל. כמו ששאל פיך להתווכח למי שלא יבעתך הן אני במקומו של הקב"ה ובשבילו לדבר דבריו:
ואכפי. כפייתי כמו אכף עליו פיהו (משלי יז):

חף. טהור ומשופשף כמו נזיר לא יחוף ראשו וכמו בכל חפין את הכלים:
תנואות. עלילות ל' תואנה (שופטים יד) לשוב מן המקום:

כי ירבה אלוה מאנוש. אין המקום צריך כל כך לדקדק אחר האדם כי הרבה יש להקב"ה צדקות יותר מאנוש:



אז יגלה אוזן אנשים. כמו שעשה לאבימלך בחלום הלילה: ובמוסרם יחתום. חותמן ואוסרן ביסורין על עוונם:
להסיר אדם. בחליו: מעשה. שהיה בדעתו לעשות: וגוה מגבר יכסה. ביסוריו למען הכניעו ולהשפילו לשוב כדי שיחשך נפשו ממיתה גמורה: גוה. כמו גאוה:
וחיתו מעבור בשלח. בשלחו וחרבו של מלאך המות כלומר לטובתך הביא עליך יסורין: שלח. כלי זיין וכן (נחמיה ד׳:י״א) ידו אחת מחזקת השלח:
והוכח. ל' תוכחה שישוב מעונו: ורוב עצמיו. שהוא איתן מוכיחן במכאוב:
וזהמתו חיתו לחם. ממאסתו נפשו וחייתו של חולה כל מאכל: ונפשי. מזהמת כל מאכל תאוה:
יכל בשרו מרואי. יחשך בשרו ממראה כמו כלו בדמעות עיני (איכה ב׳:י״א) מכלות עינים (ויקרא כו): ושופו עצמותיו. מתנתקין ממקומו, ושופו כמו דשף מדוכתיה (חולין מב): לא רואו. אין להם מראה ותואר:

אחד מני אלף. במגידי פשעו והוא יליץ ישרו:
ויחוננו. המקום: פדעהו. כמו פדאהו אל"ף מתחלפ' בעיי"ן והענין מוכיח מצאתי כופר והוא פדיון:
רטפש בשרו. רוטפש אשקוש"א בלע"ז: מנוער. נתעורר בשרו מן הנוער שהוא מנוער ומשונק (בייסורי) חליו ואין לתיבה זו דמיון במקרא ולפי העניינים הוצרכנו לפרשו כמשמעות הענין והפותרו בלשון רפש ואומר הטי"ת נתוספ' בו כמו (בראשית מד) נצטדק טועה הוא מאוד כי אין טי"ת מתוספת בתיבה כי אם בלשון מתפעל או נתפעל ובתיבה שיסודה צד"י ולא בשאר תיבות כמו צדק ונצטדק וכמו צרוע (ויקרא יג) נצטרע, ציר נאמן, וילכו ויצטיירו, צדה הצטיידנו (יהושע ט׳:ד׳): ישוב. בכחו וברפואה לימי בחרותו:
בתרועה. בתפילה:
ישור על אנשים. יעשה שורות של אנשים כשניצול מחליו ויתודה ליוצרו: ולא שוה לי. לא נהיה לי שכר בדבריו:

פעמים שלש. מייסרו על עונותיו בחליו שלא להשחיתו ואם יותר יכעיס לפניו ידאג מן גיהנם ומן המיתה שנאמר ועל ארבעה לא אשיבנו (עמוס א):



