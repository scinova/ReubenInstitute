
אי מזה תבוא. איה מקום שתוכל לומר מזה אני בא:
מחזיק. אוחז כמו (שמות ד׳:ד׳) וישלח ידו ויחזק בו מחזיק באזני כלב (משלי כ״ו:י״ז): ותסיתני בו. הסיתני לבולעו כל לשון הסתה אינו אלא לשון המשכה שממשיך את האדם לעצתו:
עור בעד עור. אבר בפני אבר כן דרך בני אדם כשרואה החרב באה על ראשו מגין בזרועו לפניו וכ"ש כל אשר לאיש בממון יתן: בעד נפשו. בפני נפשו להגין לפי שזה יודע בנפשו שנתחייב לפיכך אינו מצטער על ממונו:
אולם. אבל: אם לא. תראה בו מיד שעל פניך יברכך:
אך את נפשו שמור. שלא תצא מכאן אמרו חכמים קשה היה צערו של שטן יותר משל איוב כאומר לחבירו שבור חבית זו ושמור יינה:

להתגרד בו. בדלי"ת כתוב ולשון משנה היא גורדו ומעמידו על גלדו אבל גורר ברי"ש אינו אלא לשון סחיבה כמו גורר אדם מטה וספסל:
מחזיק. אוחז: ומת. לשון צווי כמו ומת בהר (דברים לב):
גם. לא די שבראנו אלא גם את הטוב נקבל ואת הרע לא נקבל בתמיה: בשפתיו. אבל בלבו חטא:
רעי איוב. אוהביו: לנוד. כמו מי ינוד לך (ישעיהו נ״א:י״ט) לא תנודו לו (ירמיהו ט״ו:ה׳):
ולא הכירוהו. כי נשתנו פניו מחמת הייסורין: השמימה. כלומר למעל' מראשיה' (הרבה) והוא היה להם מנהג אבל:
לארץ. על הארץ לצער בצערו: 