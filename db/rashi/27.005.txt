אֶל־הַנְּחִילוֹת. מנחם פתר בכולן 'נחילות' ו'עלמות', 'גיתות', 'ידותון' - כלם שמות כלי זמר הם. ונעימות המזמור היתה לפי שיר הראוי לאותו כלי. ומדרש אגדה יש מפרשים 'נחילות' לשון 'נחלה', ואין זה משמעות התיבה, וגם ענין המזמור אינו מדבר בנחלה, ויתכן לפתור נחילות גייסות כמו נחיל של דבורים וכמו (תהילים יח ה) ונחלי בליעל ות"י סיעת חייבין תפלה בשביל גייסות אויבים הבאים על ישראל ואומר המשורר מזמור הזה בשביל כל ישראל.
אֲמָרַי הַאֲזִינָה׀ יהוה. כשיש בי כח לשאול צרכי לפניך וכשאין בי כח להתפלל לפניך והדאגה עצורה בלבי בינה הגיגי הבן הגיון לבי כך מפורש במדרש כל בינה שבמקרא הטעם תחת הנון חוץ מזה וחבירו (באיוב לה) ואם בינה שמעה זאת שאינו שם דבר אלא לשון הבן כמו (משלי כג) בין תבין את אשר לפניך לפיכך הטעם תחת הבי"ת.

בֹּקֶר תִּשְׁמַע קוֹלִי. בבוקר אני קורא לך עליהם שהוא עת משפט ברשעי' כמו שנאמר לבקרים אצמית כל רשעי ארץ (לקמן קא) היה זרועם לבקרים (ישעיהו לג ב) כי בבקר בבקר יעבור (שם כח). בֹּקֶר אֶעֱרׇךְ־לְךָ. תפלתי על זאת, אערוך ל' מערכה הוא כך חברו מנחם. וַאֲצַפֶּה. שתעשה בהם משפטים.
כִּי׀ לֹא אֵל־חָפֵץ רֶשַׁע׀ אָתָּה. ונאה לך לאבד הרשעה מן העולם. לא יגורך רע. לא יגור אצלך.
הוֹלֲלִים. משתטים ובלשון משנה מעורבבין.
אִישׁ־דָּמִים וּמִרְמָה. זה עמלק וזרעו.
וַאֲנִי. אבא ביתך להודות לך ברב חסדך שהפלאת עלינו להראותינו נקמה מהם.
שׁוֹרֲרָי. עויני המצפים שאבגוד בך ותעזבני, שוררי כמו (במדבר כד יז) אשורנו ולא קרוב.
כִּי אֵין בְּפִיהוּ נְכוֹנָה. נראים כאוהבים והם אויבים. קִרְבָּם הַוּוֹת. מחשבותם מרמה. קבר פתוח גרונם. לבלוע יגיע אחרים כקבר הבולע את הגוף. יַחֲלִיקוּן. דברי חלקלקו'.
ממועצותיהם. שהם יועצים על ישראל, ואז ישמחו כל חוסי בך.
וְתָסֵךְ עָלֵימוֹ. תגונן ותסוכך עלימו. וְיַעְלְצוּ בְךָ. כשיראו שאתה תברך רעיך ואוהביך.
כַּצִּנָּה. המקפת שלש רוחותיו של אדם. רָצוֹן. נחת רוח אפימנ"ט בלעז. תַּעְטְרֶנּוּ. תסובבנו כמו (שמואל א כג כו) ושאול ואנשיו עוטרים אל דוד ואל אנשיו.