לחטאת ולנדה. לאדיותא וכן ת"י אשבוק לחוביהון כמא דמדכן במי אדיותא ובקטם תורתא דחטאתא באפר חטאת:
וגם את הנביאים. נביאי שיקרא: רוח הטומאה. יצר הרע:

אדרת שער. כן דרך מסיתים ומדיחי' מתעטפי' בטליתם כאילו הם אנשים צדיקים למען יקובלו כחשיהם:
כי אדם הקנני. פתר בו מנחם לשון מקנה צאן ובקר כי אני כשאר כל אדם שאינו עסוק בנבואו' הפקידני מנעורי לשמו' את מקנהו:
בין ידיך. בין כתפיך שם מלקין עוברי עבירה: בית מאהבי. אשר אהובני והוכיחוני לדרך הישרה:
חרב עורי על רועי. על אותו שהפקדתיו על צאן גלותי: ועל גבר עמיתי. שחברתיו אלי לשמור צאני כמוני: הך את הרועה. את מלך רומי הרשעה: ותפוצנה הצאן. שכבושה תחת ידו: והשיבותי ידי. ואשנה מכותי שנית: על הצוערים. על השלטונים הצעירים מן המלכים ויונתן תרגם ותפוצנה הצאן ויתבדרון שלטוניא ותירגם על הצוערים ממונים שלהם השניים להם וכן ת"י המקרא הזה באומות חרבא איתגלי על מלכא דבבל ועל שלטוניא חבריה דכוותיה דדמי ליה אמר ה' צבאות קטול ית מלכא דבבל ויתבדרון שלטוניא ואין לשון התרגום הזה נופל על ישראל שלא מצינו בתרגום ובמקרא שלטונין בישראל אלא מלך ושרים ותרגום שלהן רברבין:
והשלישית יותר בה. יתגיירו ויחיו:
והבאתי את השלישית באש. ואעיל ית תליתא בעקא בכור דאשא שיסבלו וישאו מקצת הגרים מהעכו"ם בצרות חבלו של משיח ובמלחמות גוג ומגוג עם ישראל ומשם יבחנו כי גרי אמת הם כי הרבה מן המתיהדים תחלה ישובו לסורם ויתחברו עם גוג כמ"ש באגדה: והוא יאמר ה'. כשיתפלל יתפלל לה' ולא לאלהיו הראשון: 