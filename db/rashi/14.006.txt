

ולגבעות. לשון רמה: ולגאיות. לשון גיא:
חמניכם. מין תבנית צלמי עכו"ם העשויין על הגגות לחמה:

ויאשמו. יהיו נכרים באשמתם:


וזכרו פליטיכם אותי. את חסדי ואת רחמי שהייתי מרחם עליהם בהעוותם לפני בארצם: אשר נשברתי את לבם הזונה. אשר נכנעתי אצלם אע"פ שזונה לבם וסר מעלי הייתי מבקש מהם ע"י נביאי לשוב אלי ואטיב להם ולא אבו: ונקוטו בפניהם. מנחם חברו עם ראיתי בוגדים ואתקוטט' (שם קי"ט) יתקוטטו על עצמם על אשר לא שמעו אלי וי"ת וידנקון ואינון יהון חזן וכן תרגם הנאנקים דמדנקים ובכי ואנק' דמדנקן דמוניי"ר בלע"ז:

ורקע. עניינו יורה עליו מכה רגלו על הארץ ומרדד את הטיט והוא דרך אבל: ואמר אח. צעקת יגון ואוי:
והנצור. הנאסף אל העיר ויצורו עליו: וכליתי חמתי. אשלי' כל חרוני וחפצי ברעתם:
אלה. פלנצו"ן בלע"ז: עבתה. לשון עץ עבות (לקמן כ) שענפיו מרובין:
שממה. מאין יושב: משמה. תמהון שיתמהו עליה רואיה: