
ויהי דבר ה' אלי לאמר. התשפוט את עיר הדמים. ירושלים: והודעתה. מפיק ה"א והודעתה אותה:
עיר שופכת דם בתוכה לבוא עתה. הרי זה מקרא מסורס וזהו פיר' עיר שופכת דם בתוכה אמר ה' אלהים לבוא עתה: ועשתה גילולים. כמו ואשר עשתה גלולים וגו':
עד שנותיך. גזירת ונושנתם (דברים ד) בגי' שאמר משה: וקלסה. דבה שהכל נדברים ביד פרלרי"ץ בלע"ז:
יתקלסו בך. ומה היא הקלסות טמאת השם זו היא שטמאת את שמה שהיו נקראים עם קדוש בנים ליוצרם וגרמו עצמם להקראו' עם טמא שפתים (ישעיהו ו׳:ה׳):
איש לזרועו. כל דאלים גבר:
אב ואם הקלו בך. כל התועבות שבפ' קדושים תהיו שהוזהרו עליהם נמנו כאן:
קדשי בזית. ולא כמו שאמרתי לרצונכם תזבחו (ויקרא י"ט):
ואל ההרים אכלו בך. ובטוריא פלחו ביך לטעותא: זמה עשו. עצות של רשעה:


ותבצעי רעיך בעושק. העשרת את אוהביך בעושק שעשקת מן העניים לשון אחר ותבצעי לשון גזל כמו ובוצע ברך נאץ ה' (תהלים ו') וכה פתרונו ותגזלי לרעיך בעושק:
הכיתי כפי. צעקתי ווי וקינה: אל בצעיך. כאן למדנו שהגזל קשה מן הכל שעליו נתחתם גזר דין:
אשר אני עושה אותך. פועל לך כפעלך:
והתימותי. וכליתי:
ונחלת בך. תתחלחלי בעצמך על מה שעשית:

לסיג. תערובת פסולת המעורב בכסף וזהב וצריך להתיכו באש לצורפו: כור. שצורפין בו זהב:

קבוצת כסף. כאשר יקבוץ הצורף את כל הסיגים אל תוך כור: לפחת. לנפח: להנתיך. ויצקת מתרגם ותתיך:



לא גושמה ביום זעם. לא נתן גשם הראוי לה לטהר ביום זעם ופירוש הדבר כתרגומו לא איתעבידו בה עובדין טבין דיגנון עלה ביום לווט:
קשר נביאיה. נקשרים יחד בעצה רעה: נפש אכלו. שהיו נוטלין שוחד ומחזיקין ידי מרעים להרוג ולשלול ולבוז ונבאין להם שלום: חוסן. ממון:
חמסו תורתי. עליהם היה להוכיח ולהורות ולהודיע חק ומשפט ולא עשו הרי זה חמס שחמסוה מן הצריכין ללמוד: ואחל. ונתחללתי:
למען בצוע בצע. לחטוף ממון:
טחו להם תפל. דומין לטחי בנין בטיט שאינו מעובד כל צרכו שאין בו תבן והוא נפשר מאליו בבא עליו גשמים ולשון תפל כל דבר המחוסר תקון:


