בראשית ממלכת יהויקים. שלש שנים לפני שמלך נבוכדנצר נתנבא עליו שימלוך:
מוסרות. הם רצועות העול שקורין קוריגל"ש:
ושלחתם אל מלך אדום. בימי צדקיהו בשנה הרביעית למלכו שעשהו נבוכדנצר שליט על חמשה מלכים: מלך אדום ומלך מואב ומלך בני עמון וגו'. אלו חמשה מלכים נתן נבוכדנצר תחת ידו של צדקיהו. חמש עשרה שנה היו על צוארו משנה אחת ליהויקים עד השנה הרביעית לצדקיהו ששברם הימנו חנניה בן עזור:


עבדי. שיעשה רצוני לפרע משונאי:
ואת בנו. אויל מרודך: ואת בן בנו. בלשאצר: עד בא עת ארצו. שיבואו דריוש המדי וכורש ויהרגו את בלשאצר:




ואל צדקיהו מלך יהודה דברתי וגו'. כל זה אמר ירמיהו אל שלוחי המלכים:



הנה כלי בית ה'. שגלו עם יכניה:


המכונות. ת"י בסיסיא כמו את הכיור ואת כנו (שמות ל״ה:ט״ז):
בגלותו. כמו בהגלותו: חורי. כמו שרי:

עד יום פקדי אותם. בימי כורש כמו שמפורש בספר עזרא: 