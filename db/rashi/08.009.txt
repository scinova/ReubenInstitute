



בארץ צוף. בארעא דבה נביא: צוף. כמו 'צופה': פן יחדל אבי מן האתונות. שתגדל דאגה שלנו עליו, עד שישכח את האתונות: ודאג. איטוביטאר"ה בלע"ז:
את דרכנו. מעשה האתונות מה נהיתה בם, שבשבילם הלכנו את כל הדרך הזה:
ומה נביא לאיש. תרגם יונתן: אם מקבל ממון, מה נעול לגברא. לא היה שאול מכיר במעשיו של שמואל, וסבר שישאל שכר: ותשורה. תרגם יונתן: ומדעם דכשר, לשון יושר. ומנחם פירש: 'תשורה', לשון תקרובת, ראות פני מלך ואדם חשוב, לשון אשורנו (במדבר כד יז), ונראין דבריו:
רבע שקל. זוזא חדא דכספא:
לפנים בישראל. הסופר כתב זאת, ואין זה מדברי נער שאול: כי לנביא היום. למי שקורים אותו נביא היום, היו קורים לפנים 'רואה':



כבואכם העיר כן וגו'. מאריכות היו בדברים, כדי להסתכל ביופיו של שאול: הבמתה. תרגם יונתן: לבית אסחרותא. משחרבה שילה הותרו הבמות, והיו מקריבין שלמים בבמה, ואוכלים יחד: כי הוא יברך הזבח. תרגם יונתן: 'ארי הוא פריס מזונא', בוצע על המזון, על השלמים מברכין באכילתם: ברוך אתה ה' אלהינו מלך העולם אשר קדשנו במצותיו וצונו לאכול את הזבח: כהיום. כאשר היום קיים:



יעצר בעמי. ימשול, (ספרים אחרים אינו) כמו (דברים לב לו): עצור ועזוב. כך דרך המושל, לעצור העם במלחמה, שלא יתפזרו ולא יתפשטו זה מזה, ולעצור בכל אחד מעשות רעה בלשוננו קורין 'מעצור', קירשטני"ר בלע"ז:
ויגש. תרגם יונתן: וערע:

ולמי כל חמדת ישראל. כאן בא לרמוז לו דבר המלוכה:

בראש הקרואים. במקום מסיבת הגדולים, כי בדרך מסיבתן היה ניכר איזה מקום מיסב הגדול:
אשר אמרתי אליך. לפי שידע שמואל שיבא שאול, צוה לתת לו מנה יפה לצרכו:
את השוק והעליה. את השוק והירך שעליה: הנה הנשאר. מן המנות של הקרואים, והוצב לבד לצרכך: שים לפניך אכול. בפרק אחרון דזבחים (קכ א): קיימא לן חזה ושוק בבמה גדולה, ואין חזה ושוק בבמה קטנה, לפיכך הותר לאכול לשאול: כי למועד שמור. כי למועד האכילה היה השוק הזה שמור לצרכך: לאמר העם קראתי. אמירתי היתה לטבח העם, קראתי לסעודה, ויודע אני מספרם, והזהר במנותם, ונתתי לו המנות למספרם, וזו שמורה לצורכך:
וידבר עם שאול על הגג. מוכיחו ומלמדו ליראה את הקב"ה:

ויעבר לפנינו. וילך ברחוק ממנו, ולא ישמע את דברינו ויעבר. הנער לפניהם, ולשאול אמר: ואתה עמוד עמדי: