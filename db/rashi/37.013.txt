

כל ערב. כל תערובות העכו"ם כמו וגם ערב רב עלה אתם (שמות י״ב:ל״ח):
ולפני מזה. ומקודם לכן: קרוב לטוביה. אותו אלישיב הכהן היה קרוב לטוביה חברו של סנבלט ונתן שם הכהן כליו של טוביה:
ויעש. אלישיב: לפנים. שם היו נותנים קודם שבאתי לירושלים: מצות הלוים. מתנות הראויות ללוים:
ובכל זה. ובכל המעשה הזה באתי אל המלך וחזרתי לבבל: נשאלתי. שיתן לי רשות לעלות לירושלים ולחזור:


ואומרה. צויתי לטהר ויטהרו הלשכות וגומר:
מניות. מנות: לא נתנה. שלא נתנו ישראל שם המתנות ועל כן ברחו והלכו להם אנה ואנה לשאול מתנותיהם ולא היו עוסקים כל כך בעבודתם:
ואקבצם. קבצתי את הכהנים והלוים להעמידם על משמרתם בעבודתם וכל ישראל היו מביאים להם שם מתנותם:

כי נאמנים. היו לחלוק המתנות ביניהם:

הערמות. אלומות של תבואה: ואעיד. העידותי בהם שלא לעשות: ביום מכרם ציד. ביום שהיו מוכרים מזון וציד, ציד כמו ויתן להם צידה לדרך (בראשית מ"ח):
והצורים. סוחרים של צור מביאים דגים למכור:


ויהי כאשר צללו. כאשר נטו הצללים של ערב שבת בשערים צויתי לסגור דלתות העיר שלא יפתחו עד אחר שבת שלא יבואו הרוכלים בעיר למכור סחורתן כדי שלא יחללו ישראל את השבת על ידיהם:
וילינו. והיו לנים הרוכלים והסוחרים ביום השבת מחוץ לירושלים פעם א' ושתי פעמים כדי שיבואו בני ישראל לפתוח השערים ולקנות מהם בשבת:
ואומרה אליהם. התריתי באותם הרוכלים: אם תשנו. אם תוסיפו לעשות פעם שנייה: מן העת. מן אותו יום והלאה לא באו ביום השבת:

הושיבו נשים. אשר נשאו להם נשים של עכו"ם:
חצי מדבר. הרבה מבניהם היו מדברים לשון אשדודי' כאמותם:
ואכה. נתתי להם מלקיות להלקותם כדי להוכיחם ולהזכירם:
גם אותו החטיאו. כל שכן שתהיו חוטאים ע"י נשיכם של עכו"ם וזהו שנאמר בסמוך ולכם הנשמע וגו' בתמיה כלומר שלמה מלך ישראל נמצא חטא על ידי נשי' של עכו"ם ואתם נשאתם נשים של עכו"ם להיות חוטאין:

ומבני יוידע. חתן לסנבלט אחד מבני יוידע חתן לסנבלט צורר היהודים והברחתיהו מעלי למען לא יהיה רגיל בירושלים בשביל חתנו לראות את העיר ואת מוצאיה ואת מובאיה:
זכרה להם. הטובה אשר עשו:

בעתים. לעתים היו כורתים עצים למערכה: ולבכורים. שהיו מביאים בכורים בפרק אחד לכל דבר ודבר קבעתי זמנו: