
(מענה צופר): שעיפי ישיבוני. מחשבותי ישיבוני מענה לפי, ובעבור שאני חש ושותק ושמתי בי שתיקותי ישיבוני סעיפי לענות, אני שומע ממך יסורי כלימתי שאתה תכלימני, ועל כן דבר רוח יענני מבינתי להשיבך: חושי. שתיקותי כמו עת לחשות (קהלת ג):

הזאת. תימה היודע אתה מדה המהלכת על פני כל הדורות מני עד:
כי רננת רשעים. כל ימי היותה מקרוב באה ולא לאורך ימי' עומד': ושמחת חנף עדי רגע. בזמן מועט תכלה:
שיאו. גובהו:
כגללו. גלל של רעי:
ולא ימצאהו. יודעיו:
שזפתו. ראתהו:
בניו ירצו דלים. על אנשי סדום נאמר מענה זו שהיו גזלנים ואכזרים על עניים: וידיו תשבנה. חמס כפיו: אונו. כח אונסו:
עצמותיו מלאו עלומיו. כח נערותיו: ועמו על עפר תשכב. כי ימות פתאום עם כחו:
אם תמתיק. כך ווסתו של רשע אם תמתיק בפיו רעה ואינו רואה לה עתה שעה שתחול יכחידנה תחת לשונו, עד בא העת שתצליח:

לחמו במעיו. ביום אידו נהפך למרורות פתנים:
חיל. ממון:
אפעה. נחש שרף:
בפלגות נהרי נחלי. גן עדן המתוקין כדבש וחמאה:
משיב יגע. הגזל שגזל: כחיל תמורתו. כאשר תהיה תמורתו לחיל נכסי' גדולים אז יביאהו חסרון: ולא יעלוס. בו, וכן יעלוז וכן יעלוץ שלשתן מתחלפות:
כי רצץ עזב דלים. לאחר שרצץ את דלים עזב הדלים ונטרד מן העולם והלך לו והם חוזרים וגובים ממנו גזלותיו: כי רצץ. כשריצץ כמו (שמות י״ח:ט״ז) כי יהיה להם דבר בא אלי, כשיהיה להם:
כי לא ידע. את בטנו מעולם שליו, בטנו אומר לו תמיד גזול והבא למלאני ועל כן בחמודו. בבשר יופי חמדתו: לא ימלט. כי יהא פוחת והולך ודומה לו ותמס כעש חמודו (תהילים ל״ט:י״ב):
אין שריד לאכלו. לא שייר ממאכלו לחלק לעניים: על כן לא יחיל טובו. לא יצליח כמו (שם) יחילו דרכיו ובאנשי סדום מדבר שהיה עיניה' צרה באורחי' כי כן העיד (יחזקאל ט״ז:מ״ט) על סדום גאון שבעת לחם וגו' וידי עני ואביון לא החזיקו ורבותינו פירשו אין שריד לאכלו לא השרה תלמידי חכמים על שלחנו כמו ובשרידים אשר ה' קורא:
במלאות שפקו. בהתמלאות תאות לבו די, אז יצר לו. תבא עליו צרה: ספקו. ל' די כדמתרגמינן כד ספיקו גמליא, ומצא להם היספקון: כל יד עמל תבואנו. תחזק עליו ותצר יד עניים: כל יד עמל תבואנו. תחזק עליו ותצר יד עניים:
יהי למלא בטנו ישלח בו חרון אפו. שליחות חרון אפו יהי למלא בטנו ואין זה לשון קללה אלא לשון נבואה ועתיד: וימטר עלימו. הקב"ה: בלחומו. בזעף מלחמתו פחים אש וגפרית כענין שנא' (בראשית י״ט:כ״ד) וה' המטיר על סדום וגו':
תחלפהו. חצים שתזרוק הקשת יחלפו את גופו לעבור מעבר אל עבר, ל"א תחלפהו, כמו תחליפהו (תקדמהו) קשת נחושה:
שלף. השולף עליו את הנשק: ויצא. הנשק: מגוה. מתוך תערה: וברק. פלנדור"ש בלע"ז כמו ולמען היות לה ברק (יחזקאל כ״א:ט״ו) פורבי"ר: ממרורתו יהלוך. ממרורתו של נשק יהלוך ומשם יהיו אמים ופחד על הרשע:
לצפוניו. לצורך מצפוני גנוזים הצפונים לו: אש לא נופח. אש של גיהנם: ירע שריד באהלו. תבא רעה לשריד שישאר באהלו, כל הפרשה כולה באנשי סדום: ירע שריד באהלו. אפי' לוט הנמלט מהם באה רעה לאהלו זו אשתו שהיתה נציב מלח כן מצאתי במדרש רבי תנחומא: ירע שריד באהלו. אפי' לוט הנמלט מהם באה רעה לאהלו זו אשתו שהיתה נציב מלח כן מצאתי במדרש רבי תנחומא:
מתקוממה. ל' אויב הקם כנגדו:
יגל. ל' גלות: נגרות. יהיו אוצרותיו נתונות למשיסה ולבז כמו (מיכה א׳:ד׳) כמים המוגרים ארצה:
אמרו מאל. האמור עליו מלפני המקום אמרו לשון זכר מגזרת אמרי האזינה (תהלים ה), אמרתו לשון נקבה מגזרת אמרות טהורות: