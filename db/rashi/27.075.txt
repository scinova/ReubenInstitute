אל תשחת. את ישראל:
הודינו לך אלהים. על הטובה הודינו אף על הרעה וקרוב בפינו שמך תמיד: ספרו. דורותינו נפלאותיך תמיד:
כי אקח מועד. כשיש לנו יום טוב אין אנו עסוקים בנבול פה וקלות ראש: אני מישרים אשפוט. אנו נותנין אל לבנו להללך ולשבחך מעין המאורע ליום:
נמוגים ארץ וכל יושביה וגו'. ביום מתן תורה כשהיו נמוגים הארץ וכל יושביה מתנאי שהתנית עם מעשה בראשית אם לא יקבלו וכו' תחזרו לתוהו ובהו: תכנתי עמודיה. כשאמרתי נעשה ונשמע:
להוללים. לרשעים המערבבים את ישראל:

כי לא ממוצא. השמש וממערבו ולא מן המדברות שאתם מפרשים בשיירא להרבות ממון לא בכל אלה להרים קרן:
כי אלהים שופט. על כל הרעה שעשיתם: זה ישפיל וזה ירים. הגבוהים ישפיל והנמוכים ירים:
כי כוס. התרעלה בידו: ויין חמר. חזק ווינו"ש בלע"ז: מלא מסך. הכוס מלא מזג למזוג ולהשקות את כל הגוים: ויגר מזה. מזה הכוס יפיץ ויקלח את משתיהם ל' כמים מוגרים (מיכה א'):
ואני אגיד לעולם. מאז והלאה את נקמתו וגבורתו:
וכל קרני רשעים. של עמלק: אגדע. כענין שנא' (יחזקאל כ״ה:י״ד) ונתתי את נקמתי באדום ביד עמי ישראל ישראל יגדעו קרן עמלק וגו' ואז תרוממנ' קרנות צדיקו של עולם ישראל שהם שבחו של הקב"ה: 