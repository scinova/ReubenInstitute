

לא ישימו אלינו לב. לא יהיה דבר חשוב בעיניהם להתגבר ולהתהלל, מאחר שאין אתה במלחמה: כי עתה. בהיותך בכבודך, חשוב אתה כמונו: עשרת אלפים. כעשרת אלפים איש כמונו: כי תהיה לנו מעיר לעזור. (תרגום:) וכען טב ארי תצלי עלנא מן קרתא למסעד:

לאט לי לנער. אם יקרא לפניכם במלחמה, חמלו עליו:
ביער אפרים. ומהיכן היה יער לאפרים בעבר הירדן מזרחה, שלא ניתן שם חלק אלא לבני גד ולבני ראובן ולמנשה, אלא מתוך שהתנה יהושע שיהיו מרעין בחורשין, והיה אותו היער סמוך לאפרים, אלא שהירדן מפסיק, והיו מרעין שם בהמותיהם, היה נקרא יער אפרים:

וירב היער לאכול בעם. חיות רעות שביער, כן תרגם יונתן:
ויקרא אבשלום. לשון מקרה ופגע: ויתן בין השמים ובין הארץ. אמרו רבותינו (סוטה י ב): שלף חרבו לקוץ שערו, וראה גיהנם פתוחה תחתיו:


שמרו מי בנער. כל מי שיבא לידו ישמרנו:

לא כן אוחילה לפניך. לא אבקש עוד בקשה ממך, כי אני אלך:



כי אמר אין לי בן. ממלא מקומי, ויהיה חשוב כמותי: בעבור הזכיר שמי. אקים לי מצבת אבן, ובנין חשוב היה:

ובשרת ביום אחר. בשורת תשועה אחרת: כי על כן. כי על אשר בן המלך מת, לפיכך לא טובה לך הבשורה זאת:

ולכה אין בשורה מוצאת. אין מתת שכר בשורה מצויה היום:
ויהי מה. כלומר ומה בכך אם אין לי שכר: ויעבור. (תרגום:) וקדים ית כושי:





ראיתי ההמון הגדול. הומים ונעים במלחמה: לשלוח את עבד המלך יואב ואת עבדך. הרי זה מקרא מסורס, לשלוח יואב את עבד המלך ואת עבדך, לאחר ששלח יואב את עבד המלך זה הרץ אחרי: ואת עבדך. על עצמו הוא אומר, ולא ידעתי מה היה אחרי כן:
סב התיצב כה. פנה לצד אחר והתיצב כה, ונשמע מה יאמר זה:


