בשנותו את טעמו. כענין שנאמר (ש"א כ"א) ויתו על דלתות השער וגו' וישנה את טעמו בעיניהם ששנה דברו וטעמו ועשה עצמו שוטה והוריד רירו על זקנו (סא"א): לפני אבימלך. כך כל מלכי פלשתים נקראים וכל מלכי מצרים פרעה ואע"פ ששמו אכיש קורין לו אבימלך, ומדרש אגדה שהיה צדיק כאבימלך (שנכתב בתורה אצל שרה) שלא רצה להרגו ואנשיו אומרים לו (שם) הלא זה דוד מלך הארץ כדאיתא במדרש תהלים:

בה' תתהלל נפשי. מתפאר אני ומתהלל שיש לי פטרון כזה להושיע ולהגן: תתהלל נפשי. שפורוונ"טרא בלע"ז: ישמעו ענוים. נפלאות שעשה לי מתוך מהללי יבינו אותם וישמחו:

מגורותי. לשון פחד כמו ויגר מואב, (במדבר כ"ב):
הביטו אליו. כל אותם שהביטו אליו מתוך צרתם: ונהרו. האירו פניהם: יחפרו. יתביישו כמו (ישעיה כ"ד) וחפרה הלבנה ובושה החמה:


טעמו וראו כי טוב ה'. טעמו דברו:
יראו. יהיו יראים לשון צווי:
רשו. ל' דלות: כל טוב. ניסו"ן בי"ין בלע"ז, כמו כל מלאכה (שמות י"ב):



בקש שלום. במקומך: ורדפהו. במקום אחר:

פני. פנים של זעם לישאריא"ש בלע"ז, כמו (ויקר' ב') ושמתי פני באיש ההוא, כך חברו מנחם:
צעקו. הצדיקים וה' שמע:

רבות רעות צדיק. הרבה רעות ופחדים באות עליו ומכלם נצול:
שומר. הקב"ה כל עצמותיו:
תמותת רשע רע. תמותת את הרשע הרעה שהוא עושה: תמותת. תמית:
לא יאשמו. לא יתחרטו לאמר אשמנו שחסינו בך ריפונטירונ"ט בלע"ז: 