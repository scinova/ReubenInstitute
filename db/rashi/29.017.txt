נזעכו. נקפצו כמו נדעכו (לעיל י): קברים לי. מוכן אני לקבר:
אם לא. אם לא זאת באתני שבני אדם התולים נועדו עמי בתנחומי להתל בי: ובהמרותם. כמו וימרו בי (יחזקאל כ׳:ח׳) ממרים הייתם (דברים ט׳:ז׳) ל' בהקנטתכם: תלן עיני. עיני ולבי ומחשבתי לנוח בהן:
שימה נא. הבורא: ערבני. בתקע כף להתווכח יחד כמו מי הוא מאלה לידי יתקע וייטיב לו:
כי לבם צפנת משכל. ועל כן לא תרומם תפארתך על ידיהם:
לחלק יגיד. לחלקלקות יגיד כל אחד מהם את רעו וזאת תבא להם עיני בניו תכלינה:
ותופת. כמו תוף: לפנים. של בריות אני:
ויצורי. איברים שאני נוצר בהם:
ישומו. יתמהו: ונקי. אם יש צדיק שומע בהתולות החניפים האלה: יתעורר. לריב בכם:
ויאחז. כל צדיק דרכו לעמוד כנגד כת חניפים:
ואולם כולם. אני אומר לכם תשובו נא ובאו נא: ולא אמצא בכם חכם. במה שאתם מלעיגי' על קבלתי:
ימי וגו'. הנה ימי טובתי שהורגלתי בהם עברו: זמותי. שזמותי להאריך בטובה: נתקו מורשי לבבי. מחשבות שלבי מורשני שהיה לבי אומר לי לירש טובה לפי דרכי:
לילה ליום ישימו. התולים אלה הופכי' לי לילה ליום כי מצרת התולים לא אישן בלילה: אור קרוב. וקצר לי מפני צרות חשך לילה, אור קרוב כאשר יבא השמש נראה לי שעתה מקרוב האיר היום ונקצר וחלף לו כמו (בראשית י״ט:כ׳) העיר הזאת קרובה נתיישב' מקרוב מחדש, וכמו כי רננת רשעים מקרוב (לקמן כ) וכמו חדשים מקרוב באו (דברים ל״ב:י״ז):
אם אקוה שאול. כמו אם חרוצים ימיו (לעיל יד) כלומר מאחר שאני מקוה שאול ביתי: ובחשך רפדתי. שיטחתי יצועי בקבר:
לשחת קראתי אבי אתה. להתלונן בו ימים רבים כאילו הוא אבי מאחר שתקותי זאת היא:
ואיה אפו תקותי. ואת למה נמשכת ומי ישורנה להריצה עדי:
בדי שאול תרדנה. אותם אברים שסופן לירד שאול שתהא יחד על עפר נחת: נחת. מלונן ל' ותנח עליהם הרוח (במדבר י״א:כ״ו):