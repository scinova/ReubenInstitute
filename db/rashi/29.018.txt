
(מענה בלדד) : קנצי. סוף: תבינו. תשתקו להבין ולשמוע את אשר נדבר:
נטמינו בעיניכם. נחשבנו בעיניכם טמונין ואין יסוד בתיבה זו זולתי ט' מ' כמו טמונין פלשתאי, (בראשית כ״ו:ט״ו) תרגום של סתמום פלשתים, יש מפרשים לשון טמינה וטעות הוא בידם שא"כ צריכה התיבה שני נונין אחד ביסוד וא' בשמוש של רבים:
טורף נפשו. חוזר על איוב לך אני אומר הטורף ומחבל נפשו באפו ובכעסו: הלמענך. הלמען צדקתך תעזב הארץ ממשפט מדתה: ויעתק צור. היוצר (ממקומו) מדעתו וממדתו:
גם. עתה לפי צעקתך זאת תנהג לדורות: אור רשעים ידעך. יקפץ ממקומו שביב. אשטנציל"א:

יצרו. יהיו קצרים צעדי כחו: ותשליכהו. מעליו עצתו שיעץ אשר לא יתקיים:
כי וגו'. סופו אשר שולח ברשת (שולחו) רגליו לצעוד על הרשת וליתפש: ועל שבכה יתהלך. היא רשת כל שבכה עשויה כמו רשת והוא קייפ"א שבראשי הנשים:
יאחז. יאחזנו בעקב פח:
טמון בארץ. תחת רגליו: חבלו. חבל מצודתו אשר ילכד בה: ומלכודתו. טמון עלי נתיבו כשם שטומנין חבל מלכודת לעופות:
בלהות. שדים: והפיצוהו לרגליו. (ינפצהו) יחבטוהו על הארץ:
אונו. בנו: לצלעו. אשתו:
יאכל בדי עורו. ויאכל כל שאר בדיו בניו ובנותיו: בכור מות. שר המות כמו (תהילים פ״ט:כ״ח) אני בכור אתנהו:
ינתק מאהלו. מאשתו: מבטחו. שהיא בטוחה בו, (מבטחו) מבטחת שלו שהיא בוטחת עליו: ותצעדהו. והיא תצעידהו ותשלחהו (מעליה) לקבר למלך השדים:
תשכון באהלו. אלמנה: מבלי לו. (שלא תהא שלו) שהרי מת, וסוף יזורה על נוהו גפרית:


יהדפוהו. מן השמים:
נכד. בן הבן:
נשמו אחרונים. תמהו בשומעם על איד אשר בא לו: שער. לא יתכן להיות מגזרת שער שאין טעם שער (בשי"ן אלא בעין) ואינו נהפך לקמץ באתנחתא וסוף פסוק, ל"ש:
אלה משכנות עול. זה אחריתם: