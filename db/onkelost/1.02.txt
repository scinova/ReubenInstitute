ונשתכללו השמים והארץ וכל צבאותם.
וכילה ה׳ ביום השביעי [את] מעשהו אשר עשה; ונח ביום השביעי, מכל מעשהו אשר עשה.
ובירך ה׳ את היום השביעי, וקידש אותו; כי בו נח מכל מעשהו אשר ברא ה׳ לעשות.
אלו תולדות השמים והארץ כאשר נבראו, ביום שעשה ה׳ אלהים ארץ ושמים:
וכל אילני השדה עוד לא היו בארץ, וכל עשב השדה עוד לא צמח; כי לא הוריד מטר ה׳ אלהים על ארץ, ואיש אין, לעבוד את האדמה.
וענן היה עולה מן הארץ, והשקה את כל פני האדמה.
וברא ה אלהים את אדם עפר מן האדמה, ונפח בפניו נשמת חיים; והיה באדם לרוח מדברת.
ונטע ה אלהים גינה בעדן ממזרח, והשכין שם את אדם אשר ברא.
והצמיח ה׳ אלהים מן הארץ, [את] כל אילן שמחמד למראה, וטוב למאכל; ואילן חיים באמצע הגינה, ואילן שאוכלי פירותיו חוכמים (יודעים ומבחינים) בין טוב לרע.
ונהר היה יוצא מעדן, להשקות את הגינה; ומשם יתפרד, ונהיה לארבעה ראשי נהרות.
שם אחד 'פישון' - הוא מקיף את כל ארץ חוילה, אשר שם הזהב;
וזהב הארץ ההיא טוב, שם הבדולח ואבני השוהם.
ושם הנהר השני 'גיחון' - הוא מקיף את כל ארץ הכוש.
ושם הנהר השלישי 'דיגלת' - הוא מהלך למזרח אתור. ונהר רביעי הוא 'פרת'.
ולקח ה׳ אלהים את האדם, והשכינו בגן העדן, לעבדה ולשמרה.
וציווה ה׳ אלהים על אדם, לאמר: "מכל אילן הגן - מאכל תאכל,
ומאילן שאוכלי פירותיו חוכמים בין טוב לרע - לא תאכל ממנו! כי ביום שתאכל ממנו - מות תמות!"
ואמר ה׳ אלהים: " לא תקין להיות אדם בלבדו, אעשה לו תומך לנגדו".
וברא ה׳ אלהים מן האדמה, [את] כל חיות החוץ, ואת כל עוף השמים, והביא אל אדם, לראות מה יקרא לו. וכל אשר היה קורא לו אדם נפש חיה - הוא שמו.
וקרא האדם שמות לכל הבהמה, ולעוף השמים, ולכל חיות החוץ - ולאדם לא נמצא תומך לנגדו.
והרים ה׳ אלהים שינה על אדם, וישן. ולקח אחת מצלעותיו, ומילא בשר תחתיה.
ובנה ה׳ אלהים את הצלע שלקח מן אדם לאישה, והביאה אל אדם.
ואמר האדם: "הזאת פעם עצם מעצמי, ובשר מבשרי. לזאת ייקרא 'אישה', כי מבעלה לקח זאת".
על כן יעזוב איש [את] בית משכבי אביו ואמו, וידבק באישתו, ויהיו לבשר אחד.
והיו שניהם ערומים, אדם ואישתו - ולא מתביישים.
