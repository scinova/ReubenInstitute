===="שם אל קמתי לברך"
^מאת מחבר לא ידוע^
(~סימון: 'שלמה')

<שֵׁ>ם אֵל קַמְתִּי לְבָרֵךְ, עֲלֵי פְשָׁעַי אֶשְׁתּוֹמֵמָה
וְאֶסְפֹּק כַּף עַל יָרֵךְ, עַל יוֹם חֲרוֹן אַף וְחֵמָה
יוֹם בּוֹ לֹא אוּכַל בֶּרֶךְ, לְחַזֵּק וְלָשֵׂאת קוֹמָה
יָהּ אֲשֶׁר אֵין לוֹ עֶרֶךְ, זְכוֹר לָנוּ הַיּוֹם בְּרִית קְדוּמָה
רַחֲמָנָא אִדְכַּר לָן קְיָמֵהּ דְּאַבְרָהָם רְחִימָא

<לְ>נַפְשִׁי אוֹמְרָה: 'שׁוּבִי אֶל אֱלֹהַי, וּבוֹ תֶחֱסִי'
כִּי בוֹ בָטַח לִבִּי, וְכִי הוּא אוֹמְצִי וְעוֹלְצִי
וְהוּא יָרִיב אֶת רִיבִי, מִלּוֹחֲמִי וּמִשּׁוֹסִי
כִּי הוּא סַלְעִי וְצוּר מְשׂוֹשִׂי, יוֹצֵר הַכֹּל בְּחָכְמָה
רַחֲמָנָא אִדְכַּר לָן קְיָמֵהּ דְּאַבְרָהָם רְחִימָא

<מָ>ה אוֹמַר, מָה אֲדַבֵּר?! יוֹם תָּבוֹא עֵת קְפָדָה
יוֹם אֶהְיֶה כְּצֵל עוֹבֵר, יוֹם פַּחַד וּרְעָדָה
וּכְנֵבֶל אֶשָּׁבֵר, בְּלִי תַאֲוָה וּבְלִי חֶמְדָּה
יוֹם אֶהְיֶה מְחֻסַּר צֵידָה, בְּדֶרֶךְ אֲרֻכָּה וַעֲקֻמָּה
רַחֲמָנָא אִדְכַּר לָן קְיָמֵהּ דְּאַבְרָהָם רְחִימָא

<הָ>אֵל תָּמִים דַּרְכּוֹ, וְאֵין שֵׁנִי לְצִדּוֹ
בְּסֵתֶר עָבִים סֻכּוֹ, וְאֵין עוֹד מִלְּבַדּוֹ
יְרַחֵם נִכְאֶה, בְחֶלְכּוֹ הַמָּלֵא מִפַּחְדוֹ
יוֹם תַּעֲמֹד לְנֶגְדּוֹ הַגְּוִיָּה וְהַנְּשָׁמָה
רַחֲמָנָא אִדְכַּר לָן קְיָמֵהּ דְּאַבְרָהָם רְחִימָא