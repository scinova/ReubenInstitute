===="אתודה על עברות"
^מאת רבי יצחק בן ישראל מבגדאד^

רִבּּוֹנוֹ שֶׁל עוֹלָם!

אֶתְוַדֶּּה עַל עֲבֵרוֹת קַלּּוֹת וַחֲמוּרוֹת,
'בַּלַּּֽיְלָה לְְסוֹף (בְְּסוֹף) אַשְׁמוּרוֹת'. ^לפי איכה ב יט^

יִצְרִי עֲלִילוֹת בְְּרֶֽשַׁע לְְהִתְעוֹלֵל,
"שׁוֹמֵר מַה־מִּּלַּּֽיְלָה, שׁוֹמֵר מַה־מִּּלֵּּֽיל". ^מתוך ישעיה כא יא^

לִבִּּי וְְעֵינַי לַחֲטֹא יֵאֽוֹתוּ,
"וְְיוֹם וָלַֽיְלָה לֹא יִשְׁבֹּֽתוּ". ^מתוך בראשית ח כב^

וּשְׁאָר אֵבָרַי לַעֲשׂוֹת הָרַע בְְּעֵינֶֽיךָ יִתְלַחֲשׁוּ,
"כׇּל־הַיּוֹם וְְכׇל־הַלַּּֽיְלָה תָּמִיד לֹא־יֶחֱשׁוּ". ^מתוך ישעיה סב ו^

וְְיַֽעַן אֲשֶׁר עָבַֽרְתִּי עַל־מִצְוֺת 'עֲשֵׂה' וְְעַל־מִצְוֺת 'לֹא תַעֲשֶׂה',
מִי יִתֵּּן וְְ"אַשְׂחֶה בְְּכׇל־לַֽיְלָה מִטָּּתִי, בְְּדִמְעָתִי עַרְשִׂי אַמְסֶה". ^תהלים ו ז^

אוּלַי יִשְׁמַע קוֹל בִּכְיִי נוֹרָא עֲלִילָה,
"יוֹם צָעַקְתִּי בַּלָּּֽיְלָה". ^מתוך תהלים פח ב^

אֶקְרָא יוֹמָם וְְאָרִים קוֹלִי, עַל פִּשְׁעִי וּמַעֲלִי,
"וְְלַֽיְלָה וְְלֹא דוּמִיָּּה לִי". ^מתוך תהלים כב ג^

אֶת־מִקְצַת חֲטָאַי אֲנִי מַזְכִּיר לִפְנֵי צוֹפֶה עֲתִידוֹת,
"לַֽיְלָה אָקוּםָ לְְהוֹדוֹת". ^מתוך תהלים קיט סב^

וְְאוֹדֶה עֲלֵי פְְשָׁעַי וּזְדוֹנַי,
"הַלַּּֽיְלָה הַזֶּּה לַיהוה". ^מתוך שמות יב מב^