וְאִשְׁתַּכְלָלוּ שְׁמַיָּא וְאַרְעָא וְכָל חֵילֵיהוֹן.
וְ_שֵׁיצֵי_ יְיָ בְּיוֹמָא שְׁבִיעָאָה עֲבִדְתֵּהּ דִּי עֲבָד; וְנַח בְּיוֹמָא שְׁבִיעָאָה, מִכָּל עֲבִדְתֵּהּ דִּי עֲבָד.
וּבָרִיךְ יְיָ יָת יוֹמָא שְׁבִיעָאָה, וְקַדִּישׁ יָתֵהּ; אֲרֵי בֵהּ נַח מִכָּל עֲבִדְתֵּהּ דִּי בְרָא יְיָ לְמֶעְבַּד.
אִלֵּין תּוּלְדַת שְׁמַיָּא וְאַרְעָא כַּד אִתְבְּרִיאוּ, בְּיוֹמָא דִּי עֲבַד יְיָ אֱלֹהִים אַרְעָא וּשְׁמַיָּא:
וְכֹל _אִילָנֵי_ חַקְלָא עַד לָא הֲווּ בְאַרְעָא, וְכָל עִסְבָּא דְחַקְלָא עַד לָא צְמָח; אֲרֵי לָא _אָחִית מִטְרָא_ יְיָ אֱלֹהִים עַל אַרְעָ, וְאֱנַשׁ לֵית, לְמִפְלַח יָת אַדְמְתָא.
וַ_עֲנָנָא_ הֲוָה סָלֵיק מִן אַרְעָא, וְאַשְׁקֵי יָת כָּל אַפֵּי אַדְמְתָא.
וּ_בְרָא_ יְיָ אֱלֹהִים יָת אָדָם עַפְרָא מִן אַדְמְתָא, וּנְפַח בְּאַפּוֹהִי נִשְׁמְתָא דְחַיֵּי; וַהֲוַת _בְּ_אָדָם לְ_רוּחַ מְמַלְלָא_.
וּ_נְצִיב_ יְיָ אֱלֹהִים גִּינְתָא בְעֵדֶן מִלְּקַדְמִין, וְאַשְׁוֵי תַמָּן יָת אָדָם דִּי בְרָא.
וְאַצְמַח יְיָ אֱלֹהִים מִן אַרְעָא, כָּל אִילַן דִּמְרַגֵּג לְמֶחֱזֵי, וְטַב לְמֵיכַל; וְאִילַן חַיָּא בִּ_מְצִיעוּת_ גִּינְתָא, וְאִילַן +דְּאָכְלִין פֵּירוֹהִי+ _חַכִּימִין_ בֵּין טַב לְבִישׁ.
וְנַהֲרָא הֲוָה נָפִיק מֵעֵדֶן, לְאַשְׁקָאָה יָת גִּינְתָא; וּמִתַּמָּן יִתְפָּרִשׁ, וַהֲוֵי לְאַרְבְּעָה רֵישֵׁי +נַהֲרִין+:
שׁוּם חָד 'פִּישׁוֹן' - הוּא מַקִּיף יָת כָּל אֲרַע דַּחֲוִילָה, דִּי תַמָּן דַּהֲבָא;
וְדַהֲבָא דְאַרְעָא הַהִיא טָב, תַּמָן בְּדָלְחָא וְאַבְנֵי בוּרְלָא.
וְשׁוּם נַהֲרָא תִנְיָנָא 'גִּיחוֹן' - הוּא מַקִּיף יָת כָּל אַרְעָא דְכוּשׁ.
וְשׁוּם נַהֲרָא תְּלִיתָאָה 'דִּיגְלַת' - הוּא מְהַלֵּךְ לְמַדִּינְחָא דְאַתּוּר. וְנַהֲרָא רְבִיעָאָה הוּא 'פְרָת'.
וּדְבַר יְיָ אֱלֹהִים יָת אָדָם, וְאַשְׁרֵיהּ בְּגִינְתָא דְעֵדֶן, לְמִפְלְחַהּ וּלְמִטְרַהּ.
וּפַקִּיד יְיָ אֱלֹהִים עַל אָדָם, לְמֵימָר: "מִכֹּל אִילַן גִּינְתָא - מֵיכַל תֵּיכוּל,
וּמֵאִילָן +דְּאָכְלִין פֵּירוֹהִי+ _חַכִּימִין_ בֵּין טַב לְבִישׁ - לָא תֵיכוּל מִנֵּהּ! אֲרֵי בְּיוֹמָא דְתֵיכוּל מִנֵּהּ - מֵימַת תְּמוּת!"
וַאֲמַר יְיָ אֱלֹהִים: "לָא _תַקִּין_ לְמֶהֱוֵי אָדָם בִּלְחוֹדוֹהִי - אַעֲבֵד לֵהּ סְמַךְ לְקִבְלֵהּ".
וּבְרָא יְיָ אֱלֹהִים מִן אַרְעָא, כָּל חֵוַת בְּרָא, וְיָת כָּל עוֹפָא דִּשְׁמַיָּא, וְאַיְתֵהּ לְוַת אָדָם, לְמֶחֱזֵי מַה יִּקְרֵי לֵהּ. וְכֹל דִּי הֲוָה קָרֵי לֵהּ אָדָם נַפְשָׁא חַיְתָא - הוּא שְׁמֵהּ.
וּקְרָא אָדָם שְׁמָהָן לְכָל בְּעִירָא, וּלְעוֹפָא דִּשְׁמַיָּא, וּלְכָל חֵוַת בְּרָא - וּלְאָדָם לָא אַשְׁכַּח סָמֵךְ לְקִבְלֵהּ.
וּ_רְמָא_ יְיָ אֱלֹהִים _שִׁינְתָא_ עַל אָדָם, וּדְמֵךְ. וּנְסִיב חֲדָא מֵעִלְעוֹהִי, _וּמְלֵי_ בִשְׂרָא תְּחוֹתַהּ.
וּבְנָא יְיָ אֱלֹהִים יָת עִלְעָא דִּנְסִיב מִן אָדָם לְאִתְּתָא, וְאַיְתַהּ לְוַת אָדָם.
וַאֲמַר הָאָדָם: "הֲדָא זִמְנָא גַּרְמָא מִגַּרְמַי, וּבִסְרָא מִבִּסְרִי. לְדָא יִתְקְרֵי 'אִתְּתָא', אֲרֵי מִ_בַּעְלָא_ נְסִיבָא דָא".
עַל כֵּן יִשְׁבּוֹק גְּבַר +בֵּית מִשְׁכְּבֵי+ אַבוּהִי וְאִמֵּהּ, וְיִדְבַּק בְּאִתְּתֵהּ, וִיהוֹן לְבִסְרָא חָדּ.
וַהֲווֹ תַרְוֵיהוֹן עַרְטִילָאִין, אָדָם וְאִתְּתֵהּ - וְלָא מִתְכַּלְמִין.
