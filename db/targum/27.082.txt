תּוּשְׁבַּחְתָּא עַל יְדָא דְאָסָף אֱלֹהִים שְׁכִנְתֵּיהּ שָׁרְיָא בִּכְנִישַׁת צַדִיקִין דְתַקִיפִין בְּאוֹרַיְתָא בִּמְצַע דִינִין דִקְשׁוֹט יְדָן:
עַד אֵימָתַי רַשִׁיעַיָא תְדוּנוּן שְׁקַר וְאַפֵּי רַשִׁיעַיָא תִּסְבוּן לְעַלְמִין:
דוּנוּ מַסְכֵּנָא אַצְדִיקוּ:
שְׁזִיבוּ מִסְכֵּן וְיַתְמָא עַנְיָא וּמִסְכֵּנָא וַחֲשׁוֹכָא מִן יְדֵיהוֹן דְרַשִׁיעַיָא פְּצוּ יַתְהוֹן:
לָא חַכִּימוּ לְאוֹטְבָא וְלָא אֶתְבַּיְנָן בְּאוֹרַיְתָא בַּחֲשׁוֹכָא מְהַלְכִין מְטוּל הֵיכְנָא מִתְמוֹטְטִין רִגְלֵיהוֹן דִי בְּסִיסֵי אַרְעָא:
אֲנָא אֲמַרֵית הֵי כְּמַלְאֲכַיָא אַתּוּן חֲשִׁיבִין וְהֵיךְ אַנְגְלֵי מְרוֹמָא כוּלְכוֹן:
בְּרַם בְּקוּשְׁטָא הֵיךְ בְּנֵי נָשָׁא תְּמוּתוּן וְהֵיךְ חַד מִן רַבְרְבָנַיָא תִפְּלוּן:
קוּם יְיָ דוּן יַת כָּל יָתְבֵי אַרְעָא אֲרוּם אַתְּ תַּחְסִין בְּכָל עַמְמַיָא:
