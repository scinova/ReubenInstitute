מן התחלה ברא ה׳, את השמים ואת הארץ.
והארץ הייתה תוהה ובוהה, שוממה מבני אנוש, וריקנית מכל בהמה, וחושך על פני התהום, ורוח רחמיים מן לפני ה׳ מנשבת על פני המים.
וַאֲמַר ה׳: “יהי אור, להאיר [את] העולם!” - ומן יד היה אור.
וראה ה׳ את האור כי טוב, והפריד ה׳ בין האור ובין החושך.
וקרא ה׳ לאור 'יממה', ועשאו [בשביל] לעבוד בו דיירי העולם, ולחושך קרא 'לילה', ועשאו [בשביל] לנוח בו הבריאה. והיה ערב, והיה בוקר - יום אחד.
וַאֲמַר ה׳: "יהי רקיע באמצע המים! ויהי מפריד בין מים עליונים לביני מים תחתונים".
ועשה ה׳ את הרקיע, עוביו שלש אצבעות - ביני צידי השמיים למי האוקיינוס; והפריד ביני המים שמלמטה לרקיע, וביני המים שלעל באוהל הרקיע - והיה כן.
וקרא ה׳ לרקיע 'שמים'. והיה ערב, והיה בוקר - יום שני.
ואמר ה׳: "יתכנסו מים תחתונים שנשארו מן למטה לשמים למקום אחד, ותתייבש האדמה שתראה היבשה!" - והיה כן.
וקרא ה׳ ליבשה 'ארץ', ולבית כינוס המים קרא 'ימים'. וראה ה׳ כי טוב.
ואמר ה׳: "תגדל הארץ דשאים, עשב, שזרעו מזדרע, ואילן פירות עושה פירות למיניהם, שזרעו בו על הארץ!" - והיה כן.
והוציאה הארץ דשאים, עשב, שזרעו מזדרע, ואילן פירות עושה פירות למיניהם; וראה ה׳ כי טוב.
והיה ערב, והיה בוקר - יום שלישי.
ואמר ה׳: “יהיו אורות ברקיע השמיים, להפריד ביני יממה וביני לילה. ויהיו לסימנים ולזמני מועדים, ולמנות בהם חשבון ימים, ולקדש ראשי חודשים וראשי שנים, עיבורי חודשים ועיבורי שנים, ותקופת השמש ומולד הירח, ומחזורים,
ויהיו לאורות ברקיע השמים, להאיר עליו הארץ” - והיה כן.
ועשה ה׳ את שני האורות הגדולים, והיו שוים בכבודם עשרים ואחת שעות, פחות מהם שש מאות שבעים ושניים חלקי השעה, ומן אחרי כן, סיפרה על השמש לשון שלישית, ונתמעטה, ומינתה את השמש, שהיתה האור הגדול - לשלוט ביממה, ואת הירח, שהיה האור הקטן - לשלוט בלילה, ואת הכוכבים.
וסידר אותם ה׳ על מסלוליהם ברקיע השמים, להאיר על הארץ,
ולשמש ביממה ובלילה, ולהפריד בין אור היממה ובין חושך הלילה. וראה ה׳ כי טוב.
והיה ערב, והיה בוקר - יום רביעי.
ואמר ה׳: "ירחשו ביצות המים רחש, נפש חיה! ועוף שטס ושקינו על הארץ, ושביל טיסתו על אויר רקיע השמים!"
וברא ה את התנינים הגדולים - את לויתן ובן זוגו, שמוכנים ליום הנחמה, ואת כל נפש חיה שרוחשת אשר רחשו המים הצלולים למיניהם - מינים טהורים, ומינים שלא טהורים, ואת כל עוף שטס בכנפיים למינו - מינים טהורים, ומינים שלא טהורים. וראה ה כי טוב.
ובירך אותם ה לאמר: "פושו ורבו, ומלאו את המים בימים, והעוף ירבה בארץ!"
והיה ערב, והיה בוקר - יום חמישי.
ואמר ה: "יוציא עפר הארץ נפשות הבריות למינה - מינים טהורים ומינים שלא טהורים, בהמות ורחשים, ובריות הארץ למינה!" - והיה כן.
ועשה ה את חיות הארץ למינה -מינים טהורים ומינים שלא טהורים, ואת הבמה למינה, ואת כל רחש הארץ למיניהו. וראה ה כי טוב.
ואמר ה למלאכים שמשמשים לפניו, שנבראו ביום שני לבריאת העולם: "נעשה איש בצלמנו כדמותנו! וישלטו בדגי הים, ובעוף אויר השמים, ובבהמה ובכל הארץ, ובכל רחש שרוחש על הארץ".
וברא ה את האדם בדמותו, בצלם ה ברא אותו, במאתיים ארבעים ושמונה איברים, בשלוש מאות שישים וחמישה גידים, וקרם עליו עור, ומילא אותו בשר ודם; זכר ונקבה בתוכם ברא אותם.
ובירך אותם ה, ואמר להם ה: "פושו ורבו, ומלאו את הארץ בנים ובנות, וחזקו עליה בנכסים! ושלטו בדגי הים, ובעוף השמים, ובכל רחש חיה הרוחשת על הארץ!"
ואמר ה: “הנה הבאתי לכם את כל העשב שזרעו מזדרע שעל פני כל הארץ, ואת כל אילני הסרק, לצורך בנין ולהסקה, ושבו פירות אילן שזרעו מזדרע - לכם יהיה למאכל,
ולכל חיות הארץ, ולכל עוף השמים, ולכל הרוחש על הארץ, שבו נפש חיה, את כל ירוקי עשבים." - והיה כן.
וראה ה את כל שעשה, והנה טוב מאוד. והיה ערב, והיה בוקר - יום שישי.