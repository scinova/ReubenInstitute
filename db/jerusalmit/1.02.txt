ונשלמו בריאות השמים והארץ וכל צבאותם.
והשלים ה׳ ביום השביעי [את] מעשהו שעשה, ועשרה דברים שברא ביני השמשות; ונח ביום השביעי, מכל מעשהו שעשה.
ובירך ה׳ את היום השביעי מן כולם ימי השבוע, וקידש אותו; כי בו נח מכל מעשהו שברא ה׳ ועתיד לעשות.
אלו תולדות השמים והארץ כאשר נבראו, ביום שעשה ה׳ אלהים ארץ ושמים.
וכל אילני השדה עד עתה לא היו בארץ, וכל עשב השדה עד עתה לא צמח; כי לא המטיר ה׳ אלהים על ארץ, ואיש אין, לעבוד את האדמה.
וענן הכבוד היה יורד מתחת כסא הכבוד, וממלא מים מהאוקיינוס, וחוזר, עולה מן הארץ, ומוריד מטר ומשקה את כל פני האדמה.
וברא ה אלהים את אדם בשני יצרים, ולקח עפר ממקום בית המקדש, ומארבע רוחות העולם, וקצת מכל מימי העולם, ובנו אדום, ושחום, ולבן, ונפח בנחיריו נשמת חיים; והיתה הנשמה בגוף האדם לרוח מדברת - להארת עיניים, ולהשמעת אוזניים.
והתנטע באימרת ה אלהים גינה מעדן לצדיקים קודם בריאת העולם, והשכין שם את אדם כשבראו.
וגידל ה׳ אלהים מן האדמה, [את] כל אילן שמחמד למראה, וטוב למאכל; ואילן חיים באמצע הגינה, גובהו מהלך חמש מאות שנים, ואילן שאוכלי פירותיו יודעים בין טוב לרע.
ונהר יוצא מעדן, להשקות את הגינה; ומשם יתפרד, והיה לארבעת ראשי נהרות.
שם אחד 'פישון' - הוא שמקיף את כל ארץ הודו, ששם הזהב;
וזהב הארץ ההיא מובחר, שם הבדולח ואבנים טובות משוהמים.
ושם הנהר השני 'גיחון' - הוא שמקיף את כל ארץ הכוש.
ושם הנהר השלישי 'דיגלת' - הוא שמהלך למזרח אתור. ונהר רביעי הוא 'פרת'.
ולקח ה׳ אלהים את אדם מן הר העבודה, מקום שנברא משם, והשכינו בגינת העדן, להיות עובד בתורה, ולשמור מצוותיה.
וציווה ה׳ אלהים על אדם, לאמר: "מכל אילן הגינה - מאכל תאכל,
ומאילן שאוכלים פירותיו חוכמים לדעת בין טוב לרע - לא תאכל ממנו! כי ביום שתאכל ממנו - תהיה חייב הריגה!"
ואמר ה׳ אלהים: "לא תקין שיהיה אדם ישן בלבדו - אעשה לו אישה, שתהיה תומך כנגדו".
וברא ה׳ אלהים מן האדמה, [את] כל חיות החוץ, ואת כל עוף השמים, והביא אל אדם, לראות מה יהיה קורא לו שם. וכל שקורא לו אדם נפש מן החיה - הוא שמו.
וקרא האדם שמות לכל הבהמה, ולכל עוף השמים, ולכל חיות החוץ - ולאדם לא נמצא עד עכשיו תומך כנגדו.
והרים ה׳ אלהים שינה עמוקה עלי אדם, וישן. ולקח אחת מצלעותיו - היא הצלע השלוש עשרה שמן צד הימן, וסגר בבשר תחתה.
ובנה ה׳ אלהים את הצלע שלקח מן אדם לאישה, והביאה אל אדם.
ואמר האדם: "הזאת פעם ולא שוב תתברא אישה מאיש, איך שנבראה זאת ממני, עצם מעצמי, ובשר מבשרי. לזאת ראוי להקרא 'אישה', כי מאיש נלקחה זאת".
בגין כן יעזוב איש ונפרד מן בית משכבו של אביו ושל אימו, ויתחבר באישתו, ויהיו שניהם לבשר אחד.
והיו שניהם חכמים, אדם ואישתו - ולא המתינו בכבודם.
