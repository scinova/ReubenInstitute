= הַתּוֹרָה וְהַתְּפִלָּה

פָּתַח רַבִּי שִׁמְעוֹן וְאָמַר:

- מַהוּ שֶּׁכָּתוּב: "וַיָּסֵב חִזְקִיָּהוּ פָּנָיו אֶל־הַקִּיר וַיִּתְפַּלֵּל אֶל־יהוה" (ישעיה לח ב). בֹּא! רְאֶה כַּמָּה הוּא הַכֹּחַ הֶחָזָק שֶׁל הַתּוֹרָה, וְכַמָּה הוּא עֶלְיוֹן עַל הַכֹּל! מִשּׁוּם שֶׁכָּל מִי שֶׁמִּשְׁתַּדֵּל בַּתּוֹרָה - לֹא פוֹחֵד מֵעֶלְיוֹנִים וְתַחְתּוֹנִים, וְלֹא פוֹחֵד מֵחֳלָאִים רָעִים שֶׁל הָעוֹלָם, מִשּׁוּם שֶׁהוּא אָחוּז בְּעֵץ הַחַיִּים, ~וְלוֹמֵד~ מִמֶּנּוּ בְּכָל יוֹם.


- שֶׁהֲרֵי הַתּוֹרָה תְּלַמֵּד בן־אָדָם לָלֶכֶת בְּדֶרֶךְ אֱמֶת, תְּלַמֵּד אוֹתוֹ עֵצָה אֵיךְ יָשׁוּב לִפְנֵי רִבּוֹנוֹ, לְבַטֵּל אֶת אוֹתָהּ הַגְּזֵרָה. שֶׁאֲפִלּוּ אִם נִגְזָר עָלָיו שֶׁלֹּא תִתְבַּטֵּל הַגְּזֵרָה הַזּוֹ - מִיָּד מִתְבַּטֶּלֶת וּמִסְתַּלֶּקֶת מִמֶּנּוּ, וְלֹא שׁוֹרָה עַל בן־הָאָדָם בָּעוֹלָם הַזֶּה.

- וּמִשּׁוּם כָּךְ, רצוי לוֹ לבן־אדם לְהִשְׁתַּדֵּל בַּתּוֹרָה יָמִים וְלֵילוֹת, וְלֹא יָסוּר מִמֶּנָּה, זֶהוּ שֶׁכָּתוּב: "וְהָגִיתָ בּוֹ יוֹמָם וָלַיְלָה" (יהושע א ח). וְאִם סָר מִן הַתּוֹרָה, אוֹ נִפְרָד מִמֶּנָּה - כְּאִלּוּ נִפְרָד מֵעֵץ הַחַיִּים.


- בֹּא! רְאֵה עֵצָה לָבן־אָדָם: כאשר הוּא עוֹלֶה בַלַּיְלָה עַל מִטָּתוֹ, רצוי לְקַבֵּל עָלָיו אֶת הַמַּלְכוּת שֶׁלְּמַעְלָה בְּלֵב שָׁלֵם, וּלְהַקְדִּים לִמְסֹר לְפָנָיו אֶת פִּקְדוֹן נַפְשׁוֹ - וּמִיָּד ניצל מִכָּל הַמַּחֲלוֹת הָרָעוֹת וּמִכָּל הָרוּחוֹת הָרָעוֹת, וְלֹא שׁוֹלְטִים עָלָיו.


- וּבַבֹּקֶר, כאשר הוּא קָּם מִמִּטָּתוֹ, רצוי לְבָרֵךְ לְרִבּוֹנוֹ, וּלְהִכָּנֵס לְבֵיתוֹ, וּלְהִשְׁתַּחֲווֹת לִפְנֵי הֵיכָלוֹ בְּיִרְאָה מרובה. וְאַחַר כֵּן יִתְפַּלֵּל את תְּפִלָּתוֹ, וְיִקַּח עֵצָה מֵאוֹתָם הָאָבוֹת הַקְּדוֹשִׁים, שֶׁכָּתוּב: "וַאֲנִי בְּרֹב חַסְדְּךְ אָבוֹא בֵיתֶךְ אֶשְׁתַּחֲוֶה אֶל־הֵיכַל קָדְשְׁךְ בְּיִרְאָתֶךְ" (תהלים הַ ח).


- כָּךָ העמידוה: אל לרצות לוֹ לָבן־אָדָם לְהִכָּנֵס לְבֵית הַכְּנֶסֶת, אֶלָּא אִם נִמְלַךְ בָּרִאשׁוֹנָה בְּאַבְרָהָם, יִצְחָק, וְיַעֲקֹב, מִשּׁוּם שֶׁהֵם תִּקְּנוּ הַתְּפִלָּה לִפְנֵי הַקָּדוֹשׁ בָּרוּךְ־הוּא.
זֶהוּ שֶׁכָּתוּב:
• "וַאֲנִי, בְּרֹב חַסְדְּךְ אָבוֹא בֵיתֶךְ" - זֶה אַבְרָהָם,
• "אֶשְׁתַּחֲוֶה אֶל־הֵיכַל קָדְשְׁךְ" - זֶה יִצְחָק,
• "בְּיִרְאָתֶךְ" - זֶה יַעֲקֹב.

- ורצוי לְהַכְלִיל אוֹתָם בָּרֹאשׁ, וְאַחַר כֵּן יִכָּנֵס לְבֵית הַכְּנֶסֶת, וְיִתְפַּלֵּל את תְּפִלָּתוֹ. אָז כָּתוּב: "וַיֹּאמֶר לִי עַבְדִּי־אָתָּה יִשְׂרָאֵל אֲשֶׁר־בְּךְ אֶתְפָּאָר" (ישעיה מט ג).