בְּרֵאשִׁית, רַב הַמְנוּנָא הַזָּקֵן אָמַר:

- אַשְׁכְּחָן אַתְוָון בְּהִפּוּכָא! בֵּי״ת בַּהַתְחָלָה וְאַחַר כָּךְ: בֵּי״ת בַּהַתְחָלָה - הַיְנוּ 'בְּרֵאשִׁית', 'בָּרָא' לְאַחַר מִכֵּן.
אֶלָּא כאשר רָצָה הַקָּדוֹשׁ בָּרוּךְ־הוּא לַעֲשׂוֹת אֶת הָעוֹלָם, כָּל הָאוֹתִיּוֹת הָיוּ סתומות. ושני־אלפי שנים טֶרֶם בָּרָא אֶת הָעוֹלָם, הָיָה מִסְתַּכֵּל הַקָּדוֹשׁ בָּרוּךְ־הוּא וּמִשְׁתַּעֲשֵׁעַ בָּהֶם.

- כַּד בְּעָא לְמִבְרֵי עָלְמָא, אָתוּ כׇּל אַתְוָון קַמֵּיהּ מִסּוֹפָא אֲרֵישַֽׁיְיהוּ.


- שָׁרִיאַת אָת ת׳ לְמֵיעַל בְּרִישָׁא, אָמְרָה:
- רִבּוֹן עָלְמִין! נִיחָא קַמָּךְ לְמִבְרֵי בִּי עָלְמָא? דְּאֲנָא חוֹתְמָא דְגוּשְׁפַּנְקָא דִילָךְ, 'אֱמֶת', וְאַנְתְּ אִתְקְרִיאַת 'אֱמֶת', יָאוֹת לְמַלְכָּא לְמִשְׁרֵי בְּאוֹת 'אֱמֶת' וּלְמִבְרֵי בִּי עָלְמָא.
אָמַר לָהּ קוּדְשָׁא בְּרִיךְ הוּא:
- יָאוֹת אַנְתְּ, וְזַכָּאָה אַנְתְּ! אֶלָּא לֵית אַנְתְּ כְּדַאי לְמִבְרֵי בָּךְ עָלְמָא, הוֹאִיל וְאַנְתְּ זַמִּינָא לְמֶהֱוֵי רָשִׁים עַל מִצְחִין דְּגוּבְרִין מְהֵימְנִין, דְּקִיְּימוּ אוֹרַיְתָא מֵאל״ף וְעַד תי״ו, וּבִרְשִׁימוּ דִילָךְ יְמוּתוּן!! וְעוֹד, דְּאַנְתְּ חוֹתָמָא דְ'מָֽוֶת', וְהוֹאִיל וְאַנְתְּ כָּךְ, לֵית אַנְתְּ כְּדַאי לְמִבְרֵי בָּךְ עָלְמָא.
מִיָּד נָפְקַת.


- עָאלַת אָת ש׳ קַמֵּיהּ, אָמְרָה קַמֵּיהּ:
- רִבּוֹן עָלְמִין! נִיחָא קַמָּךְ לְמִבְרֵי בִּי עָלְמָא? דְּבִי אִתְקְרֵי שְׁמָךְ ‘שַׁדַּי’, וְיָאוֹת לְמִבְרֵי עָלְמָא בִּשְׁמָא קַדִּישָׁא.
אָמַר לָהּ:
- יָאוֹת אַנְתְּ, וְטַב אַנְתְּ, וּקְשׁוֹט אַנְתְּ! אֲבָל הוֹאִיל וְאָתְוָון דְּזִיּוּפָא נָטְלִין לָךְ לְמֶהֱוֵי עִמְּהוֹן, לָא בָעֵינָא לְמִבְרֵי בָּךְ עָלְמָא, בְגִין דְּלָא יִתְקַיַּים שִׁקְרָא, אֶֽלָּא אִי יִטְלוּן לָךְ ק׳ ר׳.
מִכָּאן, מָאן דְּבָעֵי לְמֵימַר שִׁקְרָא, יִטּוֹל יְסוֹדָא דִקְשׁוֹט בְּקַדְמִיתָא, וּלְבָתַר יוֹקִים לֵיהּ שִׁקְרָא. דְּהָא אָת ש׳ - אָת קְשׁוֹט אִֽיהוּ, אָת קְשׁוֹט דַּאֲבָהָתָן דְּאִתְיַיחֲדוּ בַהּ; ק׳ ר׳ - אָתְוָון דְּאִתְחֲזִיאוּ עַל סִטְרָא בִישָׁא אִנּוּן, וּבְגִין לְאִתְקַיָּימָא, נָטְלֵי אָת ש׳ בְּגַוַּוייהוּ וַהֲוֵי 'קֶשֶׁר'.
כֵּיוָן דְּחָמַאת הָֽכִי, נָפְקַת מִקַּמֵּיהּ.


- עָאלַת אָת צ׳, אָמְרָה קַמֵּיהּ:
- רִבּוֹן עָלְמָא! נִיחָא קַמָּךְ לְמִבְרֵי בִּי עָלְמָא? דְּאֲנָא - בִּי חֲתִימִין צַדִּיקִים, וְאַנְתְּ, דְּאִתְקְרִיאַת 'צַדִּיק', בִּי רָשִׁים, דִּכְתִיב, “כִּי צַדִּיק יְהֹוָה צְדָקוֹת אָהֵב” (תהלים יא ז), וּבִי יָאוֹת לְמִבְרֵי עָלְמָא.
אָמַר לָהּ:
- צַדִּ״י, צַדִּיק אַנְתְּ, וְ'צַדִּיק' אַנְתְּ אִתְקְרִיאַת, אֲבָל אַנְתְּ צָרִיךְ לְמֶהוֵי טְמִירָא, לֵית אַנְתְּ צָרִיךְ לְאִתְגַּלְּיָא כָּל כָּךְ, בְּגִין דְּלָא לְמֵיהַב פִּתְחוֹן פֶּה לְעָלְמָא.
מַאי טַעְמָא? נ׳ אִֽיהִי, אַתְיָא י׳ דִּשְׁמָא דִבְרִית קַדִּישָׁא, וְרָכִיב עֲלָהּ, ואתאחד בַּהֲדָהּ. וְרָזָא דָא: כַּד בְּרָא קוּדְשָׁא בְּרִיךְ־הוּא לְאָדָם הָרִֽאשׁוֹן דוּ פַּרְצוּפִין בְּרָאוֹ. וּבְגִין כָּךְ אַנְפּוֹי דְּיוּ״ד מְהַדַּר לַאֲחוֹרָא כְּגַוְונָא דָא: צ׳; וְלָא אִתְהַדְּרוּ אַנִפִּין בְּאַנְפִּין כְּגַוְונָא דָא: צ׳; אִסְתַּכַּל לְעֵֽילָא כְּגַוְונָא דָא: צ׳; אִסְתַּכָּלַת לְתַֽתָּא כְּגַוְונָא דָא: צ׳.
אָמַר לָהּ קוּדְשָׁא בְּרִיךְ־הוּא:
- תו, דְּאֲנָא זַמִּין לְנַסְרָא לָךְ וּלְמֶעְבַּד לָךְ אַפִּין בְּאַפִּין, אֲבָל בְּאַתְרָא אָחֳרָא תִּסְתַּלַּק.
נָפְקַת מִקַּמֵיהּ וְאֲזָלַת.


- עָאלַת אָת פ׳. אָמְרָה קַמֵּיהּ:
- רִבּוֹן עָלְמִין! נִיחָא קַמָּךְ לְמִבְרֵי בִּי עָלְמָא? דְּהָא פּוּרְקָנָא דְּאַנְתְּ זַמִּין לְמֶעְבַּד בְּעָלְמָא - בִּי רְשִׁים, וְדָא הוּא 'פְּדוּת', וּבִי יָאוֹת לְמִבְרֵי עָלְמָא.
אָמַר לָהּ:
- יָאוֹת אַנְתְּ, אֲבָל בָּךְ אִתְרְשִׁים 'פֶּֽשַׁע' בִּטְמִירוּ, כְּגַוְונָא דְּחִיוְיָא דְּמָחֵי וְאָעִיל רֵישֵׁיהּ בֵּין גּוּפֵיהּ, הָֽכִי מַאן דְּחָב כָּפִיף רֵישֵׁיהּ וְאַפִּיק יְדוֹי. וְכֵן ע׳ - 'עָוֹן', אַף עַל גַּב דְּאָמְרָה דְּאִית בֵּיה 'עֲנָוָה'.
אָמַר לָהּ קוּדְשָׁא בְּרִיךְ־הוּא:
- לָא אִיבְרֵי בָךְ עָלְמָא.
נָפְקַת מִקַּמֵּיהּ.