בְּרֵאשִׁית, רַב הַמְנוּנָא הַזָּקֵן אָמַר:

- אַשְׁכְּחָן אַתְוָון בְּהִפּוּכָא! בֵּי״ת בַּהַתְחָלָה וְאַחַר כָּךְ. בֵּי״ת בַּהַתְחָלָה - הַיְנוּ 'בְּרֵאשִׁית', 'בָּרָא' לְאַחַר מִכֵּן.
אֶֽלָּא כאשר רָצָה הַקָּדוֹשׁ בָּרוּךְ־הוּא לַעֲשׂוֹת אֶת הָעוֹלָם, כָּל הָאוֹתִיּוֹת הָיוּ סתומות, ושני־אלפי שנים טֶרֶם בָּרָא אֶת הָעוֹלָם, הָיָה מִסְתַּכֵּל הַקָּדוֹשׁ בָּרוּךְ־הוּא וּמִשְׁתַּעֲשֵׁעַ בָּהֶם.

- כַּד בְּעָא לְמִבְרֵי עָלְמָא, אָתוּ כׇּל אַתְוָון קַמֵּיהּ מִסּוֹפָא אַרֵישַֽׁיְיהוּ.


- שָׁרִיאַת אָת ת׳ לְמֵיעַל בְּרִישָׁא. אָמְרָה:
- רִבּוֹן עָלְמִין! נִיחָא קַמָּךְ לְמִבְרֵי בִּי עָלְמָא? דְּאֲנָא חוֹתְמָא דְגוּשְׁפַּנְקָא דִילָךְ, 'אֱמֶת', וְאַנְתְּ אִתְקְרִיאַת 'אֱמֶת', יָאוֹת לְמַלְכָּא לְמִשְׁרֵי בְּאוֹת 'אֱמֶת', וּלְמִבְרֵי בִּי עָלְמָא.
אָמַר לָהּ קוּדְשָׁא בְּרִיךְ הוּא:
- יָאוֹת אַנְתְּ, וְזַכָּאָה אַנְתְּ! אֶֽלָּא לֵית אַנְתְּ כְּדַאי לְמִבְרֵי בָּךְ עָלְמָא, הוֹאִיל וְאַנְתְּ זַמִּינָא לְמֶהֱוֵי רָשִׁים עַל מִצְחִין דְּגוּבְרִין מְהֵימְנִין, דְּקִיְּימוּ אוֹרַיְיתָא מֵאל״ף וְעַד תי״ו, וּבִרְשִׁימוּ דִילָךְ יְמוּתוּן! וְעוֹד, דְּאַנְתְּ חוֹתָמָא דְ'מָֽוֶת', וְהוֹאִיל וְאַנְתְּ כָּךְ, לֵית אַנְתְּ כְּדַאי לְמִבְרֵי בָּךְ עָלְמָא.
מִיָּד נָפְקַת.


- עָאלַת אָת ש׳ קַמֵּיהּ. אָמְרָה קַמֵּיהּ:
- רִבּוֹן עָלְמִין! נִיחָא קַמָּךְ לְמִבְרֵי בִּי עָלְמָא? דְּבִי אִתְקְרֵי שְׁמָךְ ‘שַׁדַּי’, וְיָאוּת לְמִבְרֵי עָלְמָא בִּשְׁמָא קַדִּישָׁא.
אָמַר לָהּ:
- יָאוּת אַנְתְּ, וְטַב אַנְתְּ, וּקְשׁוֹט אַנְתְּ! אֲבָל הוֹאִיל וְאָתְוָון דְּזִיּוּפָא נָטְלִין לָךְ לְמֶהֱוֵי עִמְּהוֹן, לָא בָעֵינָא לְמִבְרֵי בָּךְ עָלְמָא, בְּגִין דְּלָא יִתְקַיַּים שִׁקְרָא, אֶֽלָּא אִי יִטְלוּן לָךְ ק׳ ר׳.


מִכָּאן, מָאן דְּבָעֵי לְמֵימַר שִׁקְרָא, יִטּוֹל יְסוֹדָא דִקְשׁוֹט בְּקַדְמִיתָא, וּלְבָתַר יוֹקִים לֵיהּ שִׁקְרָא. דְּהָא אָת ש׳ - אָת קְשׁוֹט אִֽיהוּ, אָת קְשׁוֹט דַּאֲבָהָתָן, דְּאִתְיַיחֲדוּ בַהּ. ק׳ ר׳ - אָתְוָון דְּאִתְחֲזִיאוּ עַל סִטְרָא בִישָׁא אִנּוּן, וּבְגִין לְאִתְקַיָּימָא, נָטְלֵי אָת ש׳ בְּגַוַּֽויְיהוּ וַהֲוֵי 'קֶשֶׁר'.
כֵּיוָן דְּחָמַאת הָֽכִי, נָפְקַת מִקַּמֵּיהּ.


- עָאלַת אָת צ׳. אָמְרָה קַמֵּיהּ:
- רִבּוֹן עָלְמָא! נִיחָא קַמָּךְ לְמִבְרֵי בִּי עָלְמָא? דְּאֲנָא - בִּי חֲתִימִין צַדִּיקִים, וְאַנְתְּ - דְּאִתְקְרִיאַת 'צַדִּיק' - בִּי רָשִׁים, דִּכְתִיב: “כִּי צַדִּיק יְהֹוָה צְדָקוֹת אָהֵב” (תהלים יא ז), וּבִי יָאוּת לְמִבְרֵי עָלְמָא.
אָמַר לָהּ:
- צַדִּ״י, 'צַדִּיק' אַנְתְּ, וְ'צַדִּיק' אַנְתְּ אִתְקְרִיאַת, אֲבָל אַנְתְּ צָרִיךְ לְמֶהֶוֵי טְמִירָא, לֵית אַנְתְּ צָרִיךְ לְאִתְגַּלְּיָא כָּל כָּךְ, בְּגִין דְּלָא לְמֵיהַב פִּתְחוֹן פֶּה לְעָלְמָא.
מַאי טַעְמָא? נ׳ אִֽיהִי, אַתְיָא י׳ דִּשְׁמָא דִבְרִית קַדִּישָׁא, וְרָכִיב עֲלָהּ, ואתאחד בַּהֲדָהּ. וְרָזָא דָא: כַּד בְּרָא קוּדְשָׁא בְּרִיךְ־הוּא לְאָדָם הָרִֽאשׁוֹן, דוּ פַּרְצוּפִין בְּרָאוֹ. וּבְגִין כָּךְ אַנְפּוֹהִי דְּיוּ״ד מְהַדַּר לַאֲחוֹרָא כְּגַוְונָא דָא: צ׳; וְלָא אִתְהַדְּרוּ אַנְפִּין בְּאַנְפִּין כְּגַוְונָא דָא: צ׳; אִסְתַּכַּל לְעֵֽילָא כְּגַוְונָא דָא: צ׳; אִסְתַּכָּלַת לְתַֽתָּא כְּגַוְונָא דָא: צ׳.
אָמַר לָהּ קוּדְשָׁא בְּרִיךְ־הוּא:
- תו, דְּאֲנָא זַמִּין לְנַסְרָא לָךְ וּלְמֶעְבַּד לָךְ אַפִּין בְּאַפִּין, אֲבָל בְּאַתְרָא אָחֳרָא תִּסְתַּלַּק.
נָפְקַת מִקַּמֵיהּ וְאֲזָלַת.


- עָאלַת אָת פ׳. אָמְרָה קַמֵּיהּ:
- רִבּוֹן עָלְמִין! נִיחָא קַמָּךְ לְמִבְרֵי בִּי עָלְמָא? דְּהָא פּוּרְקָנָא דְּאַנְתְּ זַמִּין לְמֶעְבַּד בְּעָלְמָא - בִּי רְשִׁים, וְדָא הוּא 'פְּדוּת', וּבִי יָאוּת לְמִבְרֵי עָלְמָא.
אָמַר לָהּ:
- יָאוּת אַנְתְּ, אֲבָל בָּךְ אִתְרְשִׁים 'פֶּֽשַׁע' בִּטְמִירוּ, כְּגַוְונָא דְּחִיוְיָא דְּמָחֵי וְאָעִיל רֵישֵׁיהּ בֵּין גּוּפֵיהּ, הָֽכִי מַאן דְּחָב, כָּפִיף רֵישֵׁיהּ וְאַפִּיק יְדוֹי. וְכֵן ע׳ - 'עָ‏וֹן', אַף עַל גַּב דְּאָמְרָה דְּאִית בֵּיה 'עֲנָוָה'.
אָמַר לָהּ קוּדְשָׁא בְּרִיךְ־הוּא:
- לָא אִיבְרֵי בָךְ עָלְמָא.
נָפְקַת מִקַּמֵּיהּ.


עָאלַת אָת ס׳. אָמְרָה קַמֵּיהּ:
רִבּוֹן {3a} עָלְמִין! נִיחָא קַמָּךְ לְמִבְרֵי בִּי עָלְמָא? דְּאִית בִּי סְמִיכָא לַנֹפְלִין, דִּכְתִיב: “סוֹמֵךְ יְהֹוִה לְכָל הַנּוֹפְלִים” (תהלים קמה יד).
אָמַר לָהּ:
עַל דָּא, אַנְתְּ צָרִיךְ לְאַתְרָךְ, וְלָא תָזוּז מִנֵּיהּ! אִי אַתְּ נָפִיק מֵאַתְרָךְ, מַה תְּהֵא עֲלַֽיְיהוּ דְּאִנּוּן נְפִילִין?! הוֹאִיל וְאִנּוּן סְמִיכִין עֲלָךְ!
מִיָּד נָפְקַת מִקַּמֵּיהּ.


עָאלַת אָת נ׳. אָמְרָה קַמֵּיהּ:
 רִבּוֹן עָלְמָא! נִיחָא קַמָּךְ לְמִבְרֵי בִּי עָלְמָא? דְּבִי כְּתִיב “נוֹרָא תְהִלּוֹת” (שמות טו יא), וּתְהִֽלָּה דְּצַדִּיקִים “נָאוָה תְהִֽלָּה” (תהילים לג א).
אָמַר לָהּ:
נוּ״ן, תּוּב לְאַתְרָךְ! דְּהָא בְגִינָךְ תָּבַת סַמֶ״ךְ לְאַתְרָהּ, וְהֲוֵי סָמִיךְ עֲלָהּ!
מִיָּד תָּבַת לְאַתְרָהּ וְנָפְקַת מִקַּמֵּיהּ.


עָאלַת אָת מ׳. אָמְרָה קַמֵּיהּ:
רִבּוֹן עָלְמָא! נִיחָא קַמָּךְ לְמִבְרֵי בִּי עָלְמָא? דְּבִי אִתְקְרִיאַת ‘מֶֽלֶךְ’.
אָמַר לָהּ:
הָֽכִי הוּא וַדַּאי! אֲבָל לָא אִבְרֵי בָּךְ עָלְמָא, בְּגִין דְּעָלְמָא אִצְטְרִיךְ לְמֶֽלֶךְ. תּוּב לְאַתְרָךְ! אַנְתְּ וְ-ל׳ וְ-ך׳! דְּהָא לָא יָאוֹת לְעָלְמָא לְמֵיקַם בְּלָא מֶֽלֶךְ.


בְּהַהִיא שַׁעֲתָא נָחֲתָא מִן קֳדָמֽוֹהִי אָת כ׳ מֵעַל כּוּרְסֵי יְקָרֵיהּ, אִזְדַעְזְעַת וְאָמְרָה קַמֵּיהּ:
רִבּוֹן עָלְמָא! נִיחָא קַמָּךְ לְמִבְרֵי בִּי עָלְמָא? דְּאֲנָא כְּבוֹדָךְ.
וְכַד נָחֲתַת כ׳ מֵעַל כּוּרְסֵי יְקָרֵיהּ, אִזְדַּעְזְעוּ מָאתָן־אֶלֶף עָלְמִין, וְאִזְדַּעְזַע כֻּרְסְיָיא, וְכֻלְהוּ עָלְמִין אִזְדַּעְזָֽעוּ לְמִנְפַּל.
אָמַר לָהּ קוּדְשָׁא בְּרִיךְ־הוּא:
כָ״ף, כָ״ף, מָה אַתְּ עָבִיד הָכָא? דְּלָא אִבְרֵי בָּךְ עָלְמָא. תּוּב לְאַתְרָךְ! דְּהָא בָּךְ 'כְּלָיָה' - “כָּלָה וְנֶחרָצָה” (ישעיה כח כב) אִשְׁתְּמַע. תּוּב לְכָרְסְיָיךְ וְהֲוֵי תַמָּן!
בְּהַהִיא שַׁעֲתָא נָפְקַת מִקַּמֵּיהּ, וְתָבַת לְדוּכְתָּהּ.


עָאְלַת אָת י׳. אָמְרָה קַמֵּיהּ:
רִבּוֹן עָלְמָא! נִיחָא קַמָּךְ לְמִבְרֵי בִּי עָלְמָא? דְּאֲנָא שֵׁירוּתָא דִשְׁמָא קַדִּישָׁא, וְיָאוֹת לָךְ לְמִבְרֵי בִּי עָלְמָא.
אָמַר לָהּ:
דַּי לָךְ דְּאַנְתְּ חָקִיק בִּי, וְאַנְתְּ רָשִׁים בִּי, וְכָל רְעוּתָא דִילִי בָּךְ סָלִיק, לֵית אַנְתְּ יָאוֹת לְאִתְעַקָּרָא מִן שְׁמִי!


עָאלַת אָת ט׳. אָמְרָה קַמֵּיהּ:
רִבּוֹן עָלְמָא! נִיחָא קַמָּךְ לְמִבְרֵי בִּי עָלְמָא? דְּאַנְתְּ - בִּי אִתְקְרִיאַת ‘טוֹב וְיָשָׁר’.
אָמַר לָהּ:
לָא אִבְרֵי בָּךְ עָלְמָא, דְּהָא טוּבָךְ סָתִים בְּגַוָּוךְ, וְצָפוּן בְּגַוָּוךְ, הֲדָא הוּא דִכְתִיב: “מָה רַב טוּבְךָ אֲשֶׁר צָפַנְתָּ לִירֵאֶֽיךָ” (תהלים לא כ). הוֹאִיל וְגָנִיז בְּגַוָּוךְ, לֵית בֵּיהּ חוּלָקָא לְעָלְמָא דָא דְּאֲנָא בָּעֵי לְמִבְרֵי, אֶֽלָּא בְּעָלְמָא דְּאֲתֵי.
וְתוּ, דְּעַל דְּטוּבָךְ גָּנִיז בְּגַוָּוךְ, יִטְבְּעוּן תַּרְעֵי דְהֵיכָלָא, הֲֽדָא הוּא דִכְתִיב: “טָבְעוּ בָאָֽרֶץ שְׁעָרֶֽיהָ” (איכה ב ט).
וְתוּ, דְח׳ לְקִבְלָךְ, וְכַד תִּתְחַבְּרוּן כְּחֲדָא - הָא ח״ט! וְעַל דָּא, אָתְוָון אִלֵּין לָא רְשִׁימִין בְּשִׁבְטִין קַדִּישִׁין.
מִיָּד נָפְקַת מִקַּמֵּיהּ.


עָאלַת אָת ז׳. אָמְרָה קַּמֵּיהּ:
רִבּוֹן עָלְמָא! נִיחָא קַמָּךְ לְמִבְרֵי בִּי עָלְמָא? דְּבִי נָטְרִין בְּנָיךְ שַׁבָּת, דִּכְתִיב: “זָכוֹר אֶת יוֹם הַשַּׁבָּת לְקַדְּשׁוֹ” (שמות כ ח).
אָמַר לָהּ:
לָא אִבְרֵי בָּךְ עָלְמָא, דְּאַנְתְּ - אִית בָּךְ קְרָבָא, וְחַרְבָּא דְּשִׁנְנָא, וְרוֹמָחָא דִקְרָבָא, כְּגַוְונָא דְנוּ״ן.
מִיָּד נָפְקַת מִקַּמֵּיהּ.


עָאלַת אָת ו׳. אָמְרָה קַמֵּיהּ:
רִבּוֹן עָלְמָא! נִיחָא קַמָּךְ לְמִבְרֵי בִּי עָלְמָא? דְּאֲנָא אָת מִשְּׁמָךְ.
אָמַר לָהּ:
וָא״ו, אַנְתְּ וְה״א, דַי לְכוֹן דְּאַתּוּן אָתְוָון דִּשְׁמִי, דְּאַתּוּן בְּרָזָא דִשְׁמִי, וְחֲקִיקִין וּגְלִיפִין בִּשְׁמִי, וְלָא אִבְרֵי בָּכוּ עַלְמָא.


עָאלַת אָת ד׳ וְאָת ג׳, אָמְרוּ אוּף הָֽכִי. אָמַר אוּף לוֹן:
דַּי לְכוֹן לְמֶהוֵי דָּא עִם דָּא, דְּהָא מִסְכְּנִין לָא יִתְבַּטְּלוּן מִן עָלְמָא, וּצְרִיכִין לִגְמוֹל עִמְּהוֹן טִיבוּ. דָּלֶ״ת אִֽיהוּ מִסְכְּנָא, גִימְ״ל גְּמוֹל לָהּ טִיבוּ, לָא תִתְפָּרְשׁוּן דָּא מִן דָּא, וְדַי, לְכוֹן לְמֵיזַן דָּא לְדֵין!


עָאלַת אָת ב׳. אָמְרָה לֵיהּ:
רִבּוֹן עָלְמָא! נִיחָא קַמָּךְ לְמִבְרֵי בִּי עָלְמָא? דְּבִי מְבָרְכָאן לָךְ לְעֵֽילָא וְתַֽתָּא.
אָמַר לָהּ קוּדְשָׁא בְּרִיךְ־הוּא:
הָא וַדַּאי בָּךְ אִבְרֵי עָלְמָא, וְאַתְּ תְּהֵא שֵׁירוּתָא לְמִבְרֵי עָלְמָא.


קָיְימָא אָת א׳, לָא עָאלַת. אָמַר לָהּ קוּדְשָׁא בְּרִיךְ־הוּא:
- אָלֶ״ף, אָלֶ״ף! לָמָּה לֵית אַנְתְּ עָאלַת קַמָּאי כִּשְׁאָר כָּל אָתְוָון?
אָמְרָה קַמֵּיהּ:
- רִבּוֹן עָלְמָא! בְּגִין דַּחֲמֵֽינָא דְכָל אָתְוָון נָפְקוּ מִן קַמָּךְ בְּלָא תוֹעַלְתָּא, מָה אֲנָא אַעֲבִיד תַּמָּן?
- וְתוּ, דְּהָא {3b} יְהִיבְתָּא לְאָת בֵּי״ת נְבַזְבְּזָא רַבְרְבָא דָא, וְלָא יָאוֹת לְמַלְכָּא עִלָּאָה לְאַעֲבָרָא נְבַזְבְּזָא דְּיָהַב לְעַבְדוֹ וּלְמֵיהַב לְאָחֲרָא.
אָמַר לָהּ קוּדְשָׁא בְּרִיךְ־הוּא:
- אָלֶ״ף, אָלֶ״ף, אַף עַל גַּב דְּאָת בֵי״ת  - בַּהּ אִבְרֵי עָלְמָא, אַתְּ תְּהֵא רֵישׁ לְכָל אָתְוָון. לֵית בִּי יִחוּדָא אֶלָּא בָּךְ. בָּךְ יִשְׁרוּן כָּל חוּשְׁבָּנִין וְכָל עוֹבָדֵי דְעָלְמָא, וְכָל יִחוּדָא לָא הֲוֵי אֶֽלָּא בְּאָת אָלֶ״ף. 


וְעֲבַד קוּדְשָׁא בְּרִיךְ־הוּא אָתְוָון עִלָּאִין רַבְרְבָן, וְאָתְוָון תַּתָּאִין זְעִירִין. וּבְגִין כָּךְ:
בֵּי״ת, בֵּי״ת - "בְּרֵאשִׁית בָּרָא".
אָלֶ״ף, אָלֶ״ף - "אֱלהִים אֶת".
אָתְוָון מִלְּעֵֽילָא וְאָתְוָון מִלְּתַּֽתָּא, וְכֻלְהוּ כְּחֲדָא הֲווּ, מֵעָלְמָא עִלָּאָה וּמֵעָלְמָא תַּתָּאָה.