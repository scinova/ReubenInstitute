פִּקּוּדָא תִּנְיָינָא

פִּקּוּדָא תִּנְיָינָא: דָּא אִֽיהִי פִּקּוּדָא, דְּפִקּוּדָא דְּ'יִרְאָה' אִתְאַחֲדַת בָּהּ, וְלָא נַפְקָא מִינָהּ לְעָלְמִין, וְאִֽיהִי 'אַהֲבָה', לְמִרְחַם בַּר נָשׁ לְמָארֵיהּ רְחִימוּ שְׁלִים. וּמָאן אִֽיהוּ רְחִימוּ שְׁלִים? דָּא 'אַהֲבָה רַבָּה', דִּכְתִיב: "הִתְהַלֵּךְ לְפָנַי וֶהְיֵה תָמִים" (בראשית יז א), שְׁלִים בִּרְחִימוּתָא. וְדָא הוּא דִכְתִיב: "וַיֹּֽאמֶר אֱלֹהִים יְהִי אוֹר" - דָּא רְחִימוּ שְׁלֵימוּתָא דְּאִקְרֵי 'אַהֲבָה רַבָּה', וְהָכָא אִֽיהוּ פִּקּוּדָא, לְמִרְחַם בַּר נָשׁ לְמָארֵיהּ כְּדְקָא יְאוּת.

אָמַר רִבִּי אֶלְעָזָר:
אַבָּא, רְחִימְתָּא בִּשְׁלִימוּ אֲנָא שְׁמַעְנָא בֵּיהּ.
אָמַר לֵיהּ:
אֵימָא, בְּרִי, קַמֵּי דְּרִבִּי פִּינְחָס! דְּהָא אִֽיהוּ בְּהַאי דַרְגָא קָאִים.
אָמַר רִבִּי אֶלְעָזָר:
'אַהֲבָה רַבָּה', הַיְינוּ 'אַהֲבָה' שְׁלֵימְתָּא, בִּשְׁלִימוּ דִּתְרֵין סִטְרִין, וְאִי לָא אִתְכְּלִיל בִּתְרֵין סִטְרִין - לָאו {12a} אִֽיהוּ 'אַהֲבָה' כְּדְקָא יָאוֹת בִּשְׁלִימוּ.

וְעַל דָּא תָּנִינָן, בִּתְרֵין סִטְרִין אִתְפְּרַשׁ 'אַהֲבָה', רְחִימוּ דְּקוּדְשָׁא בְּרִיךְ הוּא.
אִית מָאן דְּרָחִים לֵיהּ מִגּוֹ דְּאִית לֵיהּ עוּתָרָא, אוֹרְכָּא דְּיוֹמִין, בְּנִין סַחֲרָנֵיהּ, שַׁלִּיט עַל שַׂנְאוֹי, אָרְחוֹי מִתְתַּקְּנָן לֵיהּ, וּמִגוֹ כָּךְ רָחִים לֵיהּ.
וְאִי לְהַאי יְהֵא בְּהִפּוּכָא וִיהַדַּר עֲלֵיהּ קוּדְשָׁא בְּרִיךְ הוּא גִּלְגּוּלָא דְּדִינָא קַשְׁיָא - יְהֵא שַׂנְיָא לֵיהּ, וְלָא יִרְחֵם לֵיהּ כְּלָל, וּבְגִין כָּךְ, רְחִימוּ דָא לָאו אִֽיהוּ 'אַהֲבָה' דְּאִית לֵיהּ עִקָּרָא.

רְחִימוּ דְּאִקְרֵי שְׁלִים, הַהוּא דְּהֲוֵי בִּתְרֵין סִטְרִין - בֵּין בְּדִינָא, בֵּין בְּטִיבוּ וְתִקּוּנָא דְּאָרְחוֹי, דְּרָחִים לֵיהּ לְמָארֵיהּ - כְּמָה דִּתְנֵינָן - אֲפִֽילּוּ הוּא נָטִיל נִשְׁמָתָךְ מִינָךְ - דָּא אִֽיהוּ רְחִימוּ שְׁלִים דְּהֲוֵי בִּתְרִין סִטְרִין.
וְעַל דָּא, אוֹר דְּמַעֲשֵׂה בְרֵאשִׁית נָפַק וּלְבָתַר אִגְנִיז. כַּד אִגְנִיז, נָפַק דִּינָא קַשְׁיָא וְאִתְכְּלִילוּ תְּרֵין סִטְרִין כְּחֲדָא, לְמֶהֱוֵי שְׁלִימוּ - דָּא 'אַהֲבָה' כְּדְקָא יְאוּת.

נָטְלֵיהּ רִבִּי שִׁמְעוֹן וּנְשָׁקֵיהּ. אֲתָא רִבִּי פִּינְחָס וּנְשָׁקֵיהּ וּבֵרָכֵיהּ, וְאָמַר:
בְּוַדַּאי קוּדְשָׁא בְּרִיךְ הוּא שַׁדְּרַנִי הָכָא. דָּא הוּא נְהִירוּ דַּקִּיק, דְּאָמְרוּ לִי דְּאִתְכְּלִיל בְּבֵיתָאִי, וּלְבָתַר נָהִיר כָּל עָלְמָא.
אָמַר רִבִּי אֶלְעָזָר:
וַדַּאי לָא אִיצְטְרִיךְ לְאִתְנְשֵׁי 'יִרְאָה' בְּכָל פִּקּוּדִין, כָּל שְׁכֵּן בְּפִקּוּדָא דָא אִצְטְרִיךְ 'יִרְאָה' לְאִתְדַּבְּקָא בְּהַאי. הֵיךְ אִתְדַּבְּקָא? 'אַהֲבָה' אִֽיהִי בְּסִטְרָא חַד טַב - כְּמָה דְּאִתְּמָר - דְּיָהַב עוּתְרָא וְטַב, אוֹרְכָּא דְחַיֵּי, בְּנֵי וּמְזוֹנֵי - כְּדֵין אִיצְטְרִיךְ לְאַתְעָרָא 'יִרְאָה', וּלְמִדְחַל דְּלָא יִגְרוֹם חוֹבָא. וְעַל דָּא כְּתִיב: "אַשְׁרֵי אָדָם מְפַחֵד תָּמִיד" (משלי כח יד), בְּגִין דְּהָא כָּלִיל 'יִרְאָה' בְּ'אַהֲבָה'.

וְהָֽכִי אִצְטְרִיךְ בְּסִטְרָא אָחֳרָא דְּדִינָא קַשְׁיָא, לְאַתְעָרָא בֵּיהּ 'יִרְאָה'. כַּד חָמֵי דְּדִינָא קַשְׁיָא שַׁרְיָא עֲלוֹי, כְּדֵין יִתְעַר 'יִרְאָה', וְיִדְחַל לְמָארֵיהּ כְּדְקָא יְאוּת, וְלָא יַקְשֶׁה לִבֵּיהּ. וְעַל דָּא כְּתִיב: "וּמַקְשֶׁה לִבּוֹ יִפּוֹל בְּרָעָה" (משלי כח יד), בְּהַהוּא סִטְרָא אָחֳרָא דְּאִקְרֵי 'רָעָה'. אִשְׁתְּכַח 'יִרְאָה' דְּאִתְאַחֲדַת בִּתְרֵין סִטְרִין וְאִתְכְּלִילַת מִנַּֽיְיהוּ, וְדָא אִֽיהוּ 'אַהֲבָה' שְׁלֵימָתָא כְּדְקָא יְאוּת.