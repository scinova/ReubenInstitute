שְׁתֵּי נְקֻדּוֹת

אוּף הָֽכִי תַּרְעָא קַדְמָאָה לְחָכְמָה עִלָּאָה "יִרְאַת יְהֹוָה" אִֽיהִי. וְדָא אִֽיהִי רֵאשִׁית.

גַּם כָּךְ שַׁעַר רִאשׁוֹן לְחָכְמָה עֶלְיוֹנָה, יִרְאַת יְהֹוָה הִיא, וְזוֹהִי רֵאשִׁית.

ב׳, שְׁנַיִם הֵם שֶׁמִּתְחַבְּרִים כְּאֶחָד, וְאֵלֶּה שְׁתֵּי נְקֻדּוֹת - אחת גנוזה ונסתרת, ואחת עומדת ~בְּהִתְגַּלּוּת~. וּבִגְלַל שֶׁאֵין לָהֶם פֵּרוּד, נִקְרָאִים 'רֵאשִׁית', אחת וְלֹא שתים. מִי שֶׁנּוֹטֵל זאת, נוֹטֵל זאת. וְהַכֹּל אֶחָד, שֶׁהֲרֵי הוּא וּשְׁמוֹ אֶחָד, שֶׁכָּתוּב :"וְיֵדְעוּ כִּי־אַתָּה יְהֹוָה שִׁמְךְ לְבַדֶּךְ" (תהילים פג יט). לָמָּה נִקְרָא "יִרְאַת יְהֹוָה"? בִּגְלַל שֶׁהוּא עֵץ שֶׁל טוֹב וָרָע. זָכָה בֶּן הָאָדָם - הִנֵּה טוֹב, וְאִם לֹא זָכָה - הִנֵּה רָע. וְלָכֵן שׁוֹרָה בְּמָקוֹם זֶה יִרְאָה, וְזֶה שַׁעַר לְהִכָּנֵס לְכָל הטוּב שֶׁבָּעוֹלָם. 

"שֵׂכֶל טוֹב" - אֵלֶּה שְׁנֵי שְׁעָרִים שֶׁהֵם כְּאֶחָד.
רַבִּי יוֹסֵי אָמַר:
"שֵׂכֶל טוֹב" - זֶה עֵץ הַחַיִּים, שֶׁהוּא שֵׂכֶל טוֹב בְּלִי רָע כְּלָל. וְעַל שֶׁלֹּא שׁוֹרֶה בּוֹ רָע, הוּא שֵׂכֶל טוֹב בְּלֹא רָע.
"לְכָל עֹשֵׂיהֶם" - אֵלּוּ "חַסְדֵי דָוִד הַנֶּאֱמָנִים" (ישעיה נה ג), תּוֹמְכֵי הַתּוֹרָה. וְאוֹתָם תּוֹמְכֵי הַתּוֹרָה כִּבְיָכוֹל הֵם עוֹשִׂים. כָּל אֵלּוּ שֶׁעוֹסְקִים בַּתּוֹרָה אֵין בָּהֶם עֲשִׂיָּה בְּעוֹד שֶׁעוֹסְקִים בָּהּ. אוֹתָם שֶׁתּוֹמְכִים בָּהֶם יֵשׁ בָּהֶם עֲשִׂיָּה, וּבְכֹחַ זֶה כָּתוּב: "תְּהִלָּתוֹ עֹמֶדֶת לָעַד" (תהלים קיא י), וְעוֹמֵד הַכִּסֵּא עַל קיומו כיאות.