בְּרֵאשִׁית, רַבִּי אֶלְעָזָר פָּתַח:
"שְׂאוּ־מָרוֹם עֵינֵיכֶם, וּרְאוּ מִי־בָרָא אֵלֶּה" [, הַמּוֹצִיא בְמִסְפָּר צְבָאָם לְכֻלָּם בְּשֵׁם יִקְרָא מֵרֹב אוֹנִים וְאַמִּיץ כֹּחַ אִישׁ לֹא נֶעְדָּר
- "שְׂאוּ־מָרוֹם עֵינֵיכֶם וּרְאוּ מִי־בָרָא אֵלֶּה" (ישעיה מ כו). "שְׂאוּ־מָרוֹם עֵינֵיכֶם" - לְאֵיזֶה מָקוֹם? לַמָּקוֹם שֶׁכָּל הָעֵינַיִם תְּלוּיִים בּוֹ. וּמִי הוּא? "פֶּתַח עֵינַיִם" (בראשית לח יָד).
וְשָׁם תֵּדְעוּ, שֶׁהַסָּתוּם הָעַתִּיק הזה , שֶׁעוֹמֵד לַשְּׁאֵלָה - "בָּרָא אֵלֶּה". וּמִי הוּא? 'מִי', הַהוּא שֶׁנִּקְרָא "מִקְצֵה הַשָּׁמַיִם" (תהלים יט ז) לְמַעְלָה, שֶׁהַכֹּל עוֹמֵד בִּרְשׁוּתוֹ. וְעַל שֶׁהוּא עוֹמֵד לַשְּׁאֵלָה, וְהוּא בְּדֶרֶךְ סתומה וְלֹא גלויה, נִקְרָא 'מִי', שֶׁהֲרֵי לְמַעְלָה אֵין שָׁם שְׁאֵלָה. וְ'קְצֵה הַשָּׁמַיִם' הַזֶּה  נִקְרָא 'מִי'.

וְיִשִׁ אַחֵר לְמַטָּה, וְנִּקְרָא 'מָה'. מַה בֵּין זֶה לָזֶה? אֶלָּא הָרִאשׁוֹן הַסתום שֶׁנִּקְרָא 'מִי' - עוֹמֵד לַשְּׁאֵלָה. כֵּיוָן שֶׁשּׁוֹאֵל בן־אָדָם, וּמְפַשְׁפֵּשׁ לְהִסְתַּכֵּל וְלָדַעַת, מִדַּרְגָּה לְדַרְגָּה, עַד סוֹף כָּל הַדְּרָגוֹת, כֵּיוָן שֶׁמַּגִּיעַ לְשָׁם - 'מָה'? מַה יָּדַעְתָּ? מַה הִסְתַּכַּלְתָּ? מַה פִּשְׁפַּשְׁתָּ? הֲרֵי הַכֹּל סתום כקודם.

וְעַל הַסּוֹד הַזֶּה כָּתוּב: "מָה־אֲעִידֵךְ מָה אֲדַמֶּה־לָּךְ" (איכה ב יג). כאשר נֶּחֱרַב בֵּית־הַמִּקְדָּשׁ, יָצָא קוֹל וְאָמַר: 
- ('מָה אֲעִידֵךְ וּמָה אֲדַמֶּה לָּךְ' נא 'מָה אֲעִידֵךְ') .
"מָה אֲעִידֵךְ" - בְּאוֹתוֹ 'מָה' - "אֲעִידֵךְ" בְּכָל יוֹם וָיוֹם, והַעִידֹתִי בָּךְ מִיָּמִים רִאשׁוֹנִים, שֶׁכָּתוּב: "הַעִדֹתִי בָכֶם הַיּוֹם אֶת־הַשָּׁמַיִם וְאֶת־הָאָרֶץ" (דְּבָרִים ל יט).
וּ"מָה אֲדַמֶּה לָּךְ" - בְּאוֹתוֹ גָוֶן מַמָּשׁ, עִטַּרְתִּי אוֹתָךְ בַּעֲטָרוֹת קְדוֹשׁוֹת, עָשִׂיתִי לָךְ שִׁלְטוֹן עַל הָעוֹלָם, שֶׁכָּתוּב: "הֲזֹאת הָעִיר שֶׁיֹּאמְרוּ כְּלִילַת יֹפִי" (איכה ב טו). קָרָאתִי לָךְ "יְרוּשָׁלַיִם הַבְּנוּיָה כְּעִיר שֶׁחֻבְּרָה־לָּהּ" (תהלים קכב ג).

"מָה אַשְׁוֶה־לָּךְ" (איכה ב יג) - כְּמוֹ שֶׁאַתְּ יוֹשֶׁבֶת, כָּךְ הוּא כִּבְיָכוֹל לְמַעְלָה. כְּמוֹ שֶׁלֹּא נִכְנָסִים בָּךְ עַכְשָׁו הָעָם הַקָּדוֹשׁ בִּסְדָרִים קְדוֹשִׁים, כָּךְ נִשְׁבַּעְתִּי לָךְ, שלא אכנס אֲנִי לְמַעְלָה, (עַד שֶׁיִּכָּנְסוּ בָךְ אוּכְלוּסַיִךְ לְמַטָּה נא עַד שֶׁיִּכָּנְסוּ בָךְ אוּכְלוּסַיִךְ). וְזוֹ הִיא נֶחָמָה שלך, הוֹאִיל שֶׁבדַּרְגָּה זּוֹ, אַשְׁוֶה לָךְ בַּכֹּל. וְעַכְשָׁו, שֶׁאַתְּ כָּאן, "גָּדוֹל כַּיָּם שִׁבְרֵךְ".
וְאִם תֹּאמַר, שֶׁאֵין לְךְ קִיּוּם וּרְפוּאָה - 'מִי' יִרְפָּא־לָךְ, וַדַּאי שֶׁאוֹתָהּ הַדַּרְגָּה הבתומה הָעֶלְיוֹנָה, שֶׁהַכֹּל עוֹמֵד בָּהּ, תִּרְפָּא לְךְ, וְתָקִים אוֹתְךְ.

'מִי' - "קְצֵה הַשָּׁמַיִם" לְמַעְלָה, 'מָה' - "וְעַד־קְצֵה הַשָּׁמַיִם" לְמַטָּה (דְּבָרִים ד לב). וְזֶה יָרַשׁ יַעֲקֹב, שֶׁהוּא "מַבְרִיחַ מִן־הַקָּצֶה אֶל־הַקָּצֶה" (שמות כו כח), "מִן־הַקָּצֶה" הָרִאשׁוֹן שֶׁהוּא 'מִי', "אֶל־הַקָּצֶה" הָאַחֲרוֹן שֶׁהוּא 'מָה', מִשּׁוּם שֶׁעוֹמֵד בָּאֶמְצַע. וְעַל זֶה, "מִי־בָרָא אֵלֶּה".