פִּקּוּדָא תְּשִׁיעָאָה: לְמֵיחַן לְמִסְכְּנֵי וּלְמֵיהַב לוֹן טַרְפָּא, דִּכְתִיב: "נַעֲשֶׂה אָדָם בְּצַֽלְמֵנוּ כִּדְמוּתֵֽנוּ".
"נַעֲשֶׂה אָדָם" - מְשׁוּתָּפָא, כְּלַל דְּכַר וְנוּקְבָא.
"בְּצַלְמֵֽנוּ" - עֲתִירֵי.
"כִּדְמוּתֵֽנוּ" - מִסְכְּנֵי.

דְּהָא מִסִּטְרָא דִּדְכוּרָא - עֲתִירֵי, וּמִסִּטְרָא דְּנוּקְבָא - מִסְכְּנֵי. כְּמָה דְאִנּוּן בְּשׁוּתְּפָא חֲדָא, וְחָס דָּא עַל דָּא, וְיָהֵיב דָּא לְדָא, וְגָמֵיל לֵיהּ טִיבוּ - הָכִי אִצְטְרִיךְ בַּר־נָשׁ לְתַתָּא, לְמֶהֱוֵי עֲתִירָא וּמִסְכְּנָא בְּחִבּוּרָא חֲדָא, וּלְמֵיהַב דָּא לְדָא, וּלְגָמְלָאָה טוּבָא דָּא לְדָא.

"וְיִרְדוּ בִדְגַת הַיָּם" - רָזָא דְנָן חֲמֵינַן בְּסִפְרָא דִּשְׁלֹמֹה מַלְכָּא, דְּכָל מַאן דְחָס עַל מִסְכְּנֵי בִּרְעוּתָא דְלִבָּא, לָא מִשְׁתַּנִי דִיּוּקְנֵיהּ לְעָלָם מִדִּיּוֹקְנָא דְּאָדָם הָרִאשׁוֹן. וְכֵיוָן דְּדִיוֹקְנָא דְּאָדָם אִתְרְשִׁים בֵּיהּ - שָׁלֵּיט עַל כָּל בְּרִיָּין דְּעָלְמָא בְּהַהוּא דִּיוּקְנָא. הֲדָא הוּא דִכְתִיב: "וּמוֹרַאֲכֶם וְחִתְּכֶם יִהְיֶה עַל כָּל־חַיַּת הָאָֽרֶץ …" (בראשית ט ב). כֻּלְּהוּ זָעִין וְדָחֲלִין מֵהַהוּא דִיּוּקְנָא דְּאִתְרְשִׁים בֵּיהּ, בְּגִין דְּדָא הוּא פִּקּוּדָא מְעַלְיָא, לְאִסְתַּלָּקָא בַּר־נָשׁ בְּדִיּוּקְנֵיהּ דְּאָדָם עַל כָּל שְׁאָר פִּקּוּדִין.

מְנָא לָן? מִנְבוּכַדְנֶצַר. אַף עַל גַּב דְּחָלַם הַהוּא חֶלְמָא - כָּל זִמְנָא דְּהֲוָה מֵיחַן לְמִסְכְּנֵי - לָא שָׁרָא עֲלֵיהּ חֶלְמֵיהּ. כֵּיוָן דְּאַטִיל עֵינָא בִישָׁא דְּלָא לְמֵיחַן לְמִסְכְּנֵי, מַה כְּתִיב: "עוֹד מִלְּתָא בְּפוּם מַלְכָּא" (דניאל ד כח), מִיָּד אִשְׁתְּנֵי דִּיוּקְנֵיהּ, וְאַטְרִיד מִן בְּנֵי־נְשָׁא.

וּבְגִין כָּךְ, "נַעֲשֶׂה אָדָם". כְּתִיב הָכָא 'עֲשִׂיָה', וּכְתִיב הָתָם "שֵׁם הָאִישׁ אֲשֶׁר עָשִֽׂיתִי עִמּוֹ הַיּוֹם בּֽוֹעַז" (רות ב יט).