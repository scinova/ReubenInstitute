רִבִּי חִיָּיא וְרִבִּי יוֹסֵי הֲווֹ אָזְלִי בְּאָרְחָא. כַּד מָטוּ לְחַד בֵּי חֲקַל, אֲמַר לֵיהּ רִבִּי חִיָּיא לְרִבִּי יוֹסֵי:

- הָא דְאַמְרִיתוּ 'בְּרָא-שִׁית' - וַדַּאי הָכִי הוּא, בְּגִין דְּשֵׁית יוֹמִין עִלָּאִין גַּבֵּי אוֹרַיְיתָא וְלָא יַתִּיר. אָחֳרָנִין - סְתִימִין אִנּוּן.

אֲבָל חֲמֵינַן גּוֹ סִתְרֵי בְּרֵאשִׁית דְּאֲמַר הָכִי. גְּלִיפֵי אַגְלִיף הַהוּא סְתִימָאָה קַדִּישָׁא גּוֹ מְעוֹי דְּחַד טְמִירוּ, דְנָקִיט בִּנְקוּדָה דְּנָעִיץ. הַהוּא גְּלִיפֵי אַגְלִיף וְטָמִיר בֵּיהּ, כְּמַאן דְּגָנֵיז כֹּלָּא תְּחוֹת מַפְתְּחָא חֲדָא, וְהַהוּא מַפְתְּחָא גָּנֵיז כֹּלָּא בְּהֵיכְלָא חֲדָא. וְאַף עַל גַּב דְּכֹלָּא גְּנִיז בְּהַהוּא הֵיכָלָא - עִקְּרָא דְּכֹלָא, בְּהַהוּא מַפְתְּחָא הָוֵי. הַהוּא מַפְתְּחָא סָגֵיר וּפָתַח.

בְּהַהוּא הֵיכָלָא - אִית בֵּיהּ גְּנִיזִין סְתִימִין סַגִּיאִין, אִלֵּין עַל אִלֵּין. בְּהַהוּא הֵיכָלָא אִית תַּרְעִין, עוֹבַד סְתִימוּ, וְאִנּוּן חַמְשִׁין. אִגְלִיפוּ לְאַרְבַּע סִטְרִין (וְהֲווֹ אַרְבְּעִין וּתְשַע נא וְהֲווֹ אַרְבְּעִין). חַד תַּרְעָא לֵית לֵיהּ סִטְרָא, (לָא יְדִיעַ אִי הוּא לְעֵלָּא, אִי הוּא לְתַתָּא נא לָא יְדִיעַ, אִיהוּ לְעֵלָּא? אִיהוּ לְתַתָּא?). וּבְגִין כָּךְ הַהוּא תַּרְעָא סְתִים.

גּוֹ אִנּוּן תַּרְעִין אִית מַנְעוּלָא חֲדָא, וְחַד אֲתַר דַּקִּיק, לְאַעָלָא הַהוּא מַפְתְּחָא בֵּיהּ, וְלָא אִתְרְשִׁים אֶלָּא בִּרְשִׁימוּ דְּמַפְתְּחָא. לָא יָדְעִין בֵּיהּ אֶלָּא (הַהוּא מַפְתְּחָא בִּלְחוֹדוֹי נא הַהוּא דְּפְתְּחָא בִּלְחוֹדוֹי). וְעַל רָזָא דְנָא: "בְּרֵאשִׁית בָּרָא אֱלֹהִים".

'בְּרֵאשִׁית' דָּא מַפְתְּחָא דְּכֹלָּא סָתִים בֵּיהּ, וְהוּא סָגֵיר וּפָתַח, וְשֵׁית תַּרְעִין כְּלִילָן בֵּיהּ, בְּהַהוּא מַפְתְּחָא דְּסָגֵיר וּפָתַח. כַּד סָגֵיר אִנּוּן תַּרְעִין וְכָלֵיל לוֹן בְּגַוֵּויהּ, כְּדֵין וַדַּאי כְּתִיב 'בְּרֵאשִׁית', מִלָּה גַלְיָא בִּכְלַל מִלָּה סְתִימָאָה. וּבְכָל אֲתַר 'בָּרָא' - מִלָּה סְתִימָאָה אִיהוּ, סָגֵיר וְלָא פָתַח.