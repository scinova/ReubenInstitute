אָמַר רִבִּי שִׁמְעוֹן:

- עַל דָּא, שְׁמַיָּא וְחֵילֵיהוֹן בְּ'מָּה' אִתְבְּרִֽיאוּ? דִּכְתִיב: "כִּי־אֶרְאֶה שָׁמֶֽיךָ מַעֲשֵׂה אֶצְבְּעוֹתֶֽיךָ" (תהלים ח ד), וּכְתִיב: "מָה־אַדִּיר שִׁמְךָ בְּכָל־הָאָֽרֶץ אֲשֶׁר־תְּנָה הוֹדְךָ עַל־הַשָּׁמָֽיִם" (תהלים ח ב). "עַל־הַשָּׁמַֽיִם" - אִֽיהוּ לְסַלְקָא בִּשְׁמָא. בְּגִין דְּבָרָא נְהוֹרָא לִנְהוֹרֵיהּ, וְאִתְלַבַּשׁ דָּא בְדָא, וְסָלִיק בִּשְׁמָא עִלָּאָה.


- וְעַל דָּא, "בְּרֵאשִׁית בָּרָא אֱלֹהִים" - דָּא אֱלֹהִים עִלָּאָה, דְּהָא 'מָה' לָא הֲוֵי הָֽכִי, וְלָא אִתְבְּנֵי, אֶֽלָּא בְּשַׁעְתָּא דְּאִתְמַשְּׁכָן אַתְוָון אִלֵּין מאילין, "אֵֽלֶּה" מִלְּעֵֽילָא לְתַֽתָּא, וְאִמָּא אוֹזִיפַת לִבְרַתָּא מַאְנָהָא, וְקַשִּׁיטָא לַהּ בְּקִישׁוּטָהָא.
ואֵימָתַי קַשִּׁיטָא לַהּ בְּקִישׁוּטָהָא, ~כִּדְקָא חָזֵי~, בְּשַׁעֲתָא דְּאִתְחֲזוֹן קַמֵהּ כָּל דְּכוּרָא, דִּכְתִיב: "אֶל־פְּנֵי הָאָדוֹן יְהֹוָה" (שמות כג יז), וְדָא אִקְרֵי 'אָדוֹן', כְּמָא דְאַתְּ אָמֵר: "הִנֵּה אֲרוֹן הַבְּרִית אֲדוֹן כָּל־הָאָֽרֶץ" (יהושע ג יא).
כְּדֵין נַפְקַת ה״א וְאָעִילַת יו״ד, וְאִתְקַשִּׁיטַת בְּמָאנֵי דְכוּרָא, לְקָבְלֵיהוֹן דְּכׇל דְּכַר בְּיִשְׂרָאֵל. וְאַתְוָון אָחֳרָנִין מָשְׁכָן לוֹן יִשְׂרָאֵל מֵעֵילָא לְגַבֵּי אֲתַר דָּא.


- "אֵֽלֶּה אֶזְכְּרָה" (תהלים מב ה), אַדְכַּֽרְנָא בְּפוּמָאי, וְשָׁפִֽיכְנָא דִּמְעָאי, ברעות נפשי בגין לאמשכא אתוון אלין. וּכְדֵין אֱדַדֵּם מֵעֵֽילָא עַד בֵּית אֱלֹהִים, לְמֶהֱוֵי אֱלֹהִים כְּגַוְונָא דִילֵיהּ. וּבְמַאי? "בְּקוֹל־רִנָּה וְתוֹדָה, הָמוֹן חוֹגֵג" (תהלים מב ה).


אָמַר רִבִּי אֶלְעָזָר:

- שְׁתִיקָא דִילִי בְּנָא מַקְדְּשָׁא לְעֵֽילָא, וּבְנָא מַקְדְּשָׁא לְתַֽתָּא. וּבְוַדַּאי 'מִלָּה בְּסֶֽלַע מִשְׁתּֽוֹקָא בִּתְרֵין':
• מִלָּה בְּסֶֽלַע' - מַה דְּאָמַֽרְנָא וְאִתְעַֽרְנָא בֵּיהּ.
• 'מִשְׁתּֽוֹקָא בִּתְרֵין' - מַה דְּשָׁתִֽיקְנָא דְּאִבְרוּ וְאִיבְנוּ תְּרִין עָלְמִין כְּחֲדָא.


אֲמַר רִבִּי שִׁמְעוֹן:

- מִכָּאן וּלְהָלְאָה, שְׁלִימוּ דִקְרָא, דִּכְתִיב: "הַמּוֹצִיא בְּמִסְפָּר צְבָאָם" (ישעיה מ כו), תְּרֵין דַּרְגִּין אִנּוּן דְּאִיצְטְרִיךְ לְמֶהֱוֵי רְשִׁים כׇּל חַד מִינַֽיְיהוּ. חַד דָּא דְּאִתָּמַר 'מָה', וְחַד 'מִי'. דָא עִלָּאָה, וְדָא תַתָּאָה. דָּא עִלָּאָה רָשִׁים, וְאָמַר "הַמּוֹצִיא בְּמִסְפַּר צְבָאָם",
"הַמּוֹצִיא" - הַהוּא דְּאִשְׁתְּמוֹדַע וְלֵית כַּוָּותֵיהּ. כְּגַוְונָא דָא, "הַמּוֹצִיא לֶחֶם מִן הָאָֽרֶץ". "הַמּוֹצִיא" - הַהוּא דְאִשְׁתְּמוֹדְעָא, דָּא דַרְגָא תַתָּאָה, וְכֹֽלָא חַד.
"בְּמִסְפַּר" - שִׁתִּין רִבּוֹא אִנּוּן דְּקַיָּימִין כְּחֲדָא, וְאַפִּיקוּ חֵילִין לְזִינַיְיהוּ דְּלֵית לוֹן חֻשְׁבְּנָא.


- כגוונא דא, "לְכֻלָּם" - בֵּין אִנּוּן שִׁתִּין, בֵּין כָּל חֵילִין דִּילְהוֹן - "בְּשֵׁם יִקְרָא". מַאי "בְּשֵׁם יִקְרָא"? אִי תֵימָא, דְּקָרָא לוֹן בִּשְׁמָהַתְהוֹן - לָאו הָֽכִי הוּא, דְאִם כֵּן, 'בִּשְׁמוֹ' מִבָּעֵי לֵיהּ. אֶֽלָּא בְּזִמְנָא דְדַרְגָא דָא לָא סָלִיק בִּשְׁמָא וְאִקְרֵי 'מִי', לָא אוֹלִיד וְלָא אַפִּיק טְמִירִין לְזִינֵיהּ, אַף עַל גַּב דְּכֻלְהוּ הֲווּ טְמִירִין בֵּיהּ. כֵּיוָן דְּבָרָא "אֵֽלֶּה", וְאִסְתַּלַּק בִּשְׁמֵיהּ וְאִקְרֵי 'אֱלֹהִים', כְּדֵין בְּחֵילָא דִּשְׁמָא דָא אַפִּיק לוֹן בִּשְׁלִימוּ, וְדָא הוּא "בְּשֵׁם יִקְרָא", בְּהַהוּא שֵׁם דִּילֵיהּ קְרָא, וְאַפִּיק כָּל זִינָא וְזִינָא לְאִתְקַיְימָא בִּשְׁלִימוּתֵיהּ. כְּגַוְונָא דָא, "רְאֵה קָרָאתִי בְשֵׁם" (שמות לא ב), אַדְֽכַּרְנָא שְׁמִי לְאִתְקְיָימָא בְּצַלְאֵל עַל קִיּוּם אַשְׁלָמוּתֵיהּ.


- "מֵרוֹב אוֹנִים" (ישעיה מ כו).
• מַאי "מֵרוֹב אוֹנִים"? דָּא רִישׁ דַּרְגִּין, דִּסְלִיקוּ בֵּיהּ כָּל רְעוּתִין וְאִסְתַּלָּֽקוּ בֵּיהּ {2b} בְאֹרַח סָתִים.
• "וְאַמִּיץ כֹּחַ" - דָּא רָזָא דְּעָלְמָא עִלָּאָה, דְּאִסְתַּלַּק בְּשֵׁם אֱלֹהִים כִּדְקָאַמְרָן.
• "אִישׁ לא נְעְדָּר" - מֵאִנּוּן שִׁתִּין רִבּוֹא דְּאֲפִיק בְּחֵילָא דִשְׁמָא. וּבְגִין דְּ"אִישׁ לא נֶעְדָּר", בְּכׇל אֲתַר דְּמִיתוּ יִשְׂרָאֵל וְאִתְעֲנָשׁוּ בְּחוֹבַיְיהוֹ, אִתְמְנוּן וְלָא אַעֲדַר מֵאִנּוּן שִׁתִּין רִבּוֹא אֲפִילּוּ חָד, בְּגִין לְמֶהֱוֵי כֹּֽלָא דִיוּקְנָא חֲדָא. כְּמָה דְּ"אִישׁ לָא נֶעְדַּר" לְעֵילָא, אוּף הָֽכִי "לָא נֶעְדַּר" לְתַתָּא.