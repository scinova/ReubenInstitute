מִצְוָה שְׁמִינִית

מִצְוָה שְׁמִינִית: לֶאֱהֹב אֶת הַגֵּר שֶׁנִּכְנָס לָמוּל אֶת עַצְמוֹ, וּלְהִכָּנֵס תַּחַת כַּנְפֵיה של הַשְּׁכִינָה. וְהִיא מַכְנִיסָה אוֹתָם תַּחַת כְּנָפֶיהָ, לְאוֹתָם שֶׁנִּפְרָדִים מִהצַּד הָאַחֵר הטמא, וּמִתְקָרְבִים אֵלֶיהָ, שֶׁכָּתוּב: "תּוֹצֵא הָאָרֶץ נֶפֶשׁ חַיָּה לְמִינָהּ". וְאִם תֹּאמַר, שֶׁנֶּפֶשׁ הַחַיָּה הַזּוֹ שֶׁכְּלוּלָה בְּיִשְׂרָאֵל לַכֹּל הִיא מְזֻמֶּנֶת - חָזַר וְאָמַר: "לְמִינָהּ".

כַּמָּה אַכְסַדְרָאוֹת וַחֲדָרִים, זֶה לִפְנִים מִזֶּה, יֵשׁ לָאָרֶץ הַזּוֹ שֶׁהִיא חַיָּה, תַּחַת כְּנָפֶיהָ?
כָּנָף יָמִין - יֵשׁ לָהּ שְׁתֵּי אַכְסַדְרָאוֹת. וּמֵהַכָּנָף הַזּוֹ, נִפְרָדִים לִשְׁתֵּי אֻמּוֹת אֲחֵרוֹת, שֶׁהֵן קְרוֹבוֹת בְּיִחוּד לְיִשְׂרָאֵל, לְהַכְנִיס אותם לְתוֹךְ הָאַכְסַדְרָאוֹת הַלָּלוּ.
וְתַחַת כָּנָף שְׂמֹאל, יֵשׁ שְׁתֵּי אַכְסַדְרָאוֹת אֲחֵרוֹת, וְנִפְרָדִים לִשְׁתֵּי אֻמּוֹת אֲחֵרוֹת, שֶׁהֵם עַמּוֹן וּמוֹאָב, וְכֻלָּם נִקְרָאִים 'נֶפֶשׁ חַיָּה'.

וְכַמָּה חֲדָרִים סְתוּמִים אֲחֵרִים וְהֵיכָלוֹת אֲחֵרִים בְּכָל כָּנָף וְכָנָף, וּמֵהֶם יוֹצְאוֹת רוּחוֹת כדי לְהַפְרִיד לְכָל אוֹתָם הַגֵּרִים שֶׁמִּתְגַּיְּרִים, וְנִקְרָאִים 'נֶפֶשׁ חַיָּה', אֲבָל לְמִינָהּ. וְכֻלָּם נִכְנָסִים תַּחַת כַּנְפֵיה של הַשְּׁכִינָה וְלֹא יוֹתֵר.

אֲבָל נִשְׁמַת יִשְׂרָאֵל, יוֹצֵאת מִתּוֹךְ הַגּוּף שֶׁל הָאִילָן הַהוּא, וּמִשָּׁם פּוֹרְחוֹת הַנְּשָׁמוֹת לְתוֹךְ הָאָרֶץ הַזּוֹ, לְתוֹךְ ~מֵעֶיהָ לִפְנַי וְלִפְנִים~, וְהַסּוֹד: "כִּי תִהְיוּ אַתֶּם אֶרֶץ חֵפֶץ"  (מלאכי ג יב). וְעַל זֶה, יִשְׂרָאֵל בֵּן יַקִּיר שֶׁהָמוּ מֵעֶיהָ עָלָיו, וְנִקְרָאִים "הָעֲמֻסִים מִנִּי בֶטֶן" (ישעיה מו ג) , וְלֹא מֵהַכְּנָפַיִם הַחוּצָה.

וְעוֹד, {13b} גֵּרִים - אֵין להם חֵלֶק בָּאִילָן הָעֶלְיוֹן, כָל שֶׁכֵּן בַּגּוּף שֶׁלּוֹ. אֲבָל הַחֵלֶק שֶׁלָּהֶם בַּכְּנָפַיִם הוּא וְלֹא יוֹתֵר, וְהַגֵּר תַּחַת כַּנְפֵי הַשְּׁכִינָה וְלֹא יוֹתֵר. גֵּרֵי הַצֶּדֶק הֵם שֶׁשָׁם שּׁוֹרִים וְנֶאֱחָזִים, וְלֹא לִפְנִים, כְּמוֹ שנאמר.
וּמִשּׁוּם כָּךְ, "תּוֹצֵא הָאָרֶץ נֶפֶשׁ חַיָּה לְמִינָהּ". וּלְמִי? בְּהֵמָה, וָרֶמֶשׂ, וְחַיְתוֹ אֶרֶץ לְמִינָהּ. כֻּלָּם שׁוֹאֲבִים נֶפֶשׁ מֵהַחַיָּה הַהִיא, אֲבָל כָּל אֶחָד לְמִינָהּ כָּרָאוּי לָהּ.