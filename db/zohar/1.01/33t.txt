מִצְוָה שְׁלֹשׁ עֶשְׂרֵה - לַעֲשׂוֹת פִּדְיוֹן לִבְנוֹ, לִקְשֹׁר אוֹתוֹ בַּחַיִּים, שֶׁשְּׁנֵי מְמֻנִּים הֵם - אֶחָד שֶׁל חַיִּים, וְאֶחָד שֶׁל מָוֶת, וְעוֹמְדִים עַל בן־הָאָדָם. וּכְשֶׁיִּפְדֶּה בן־האדם אֶת בְּנוֹ, מַדֵּי הַמָּוֶת הַהוּא הוּא פּוֹדֶה אוֹתוֹ, וְלֹא יָכוֹל לִשְׁלֹט עָלָיו. וְהסוֹד זֶה: "וַיַּרְא אֱלֹהִים אֶת כָּל אֲשֶׁר עָשָׂה", בִּכְלָל, "וְהִנֵּה טוֹב" - זֶה מַלְאַךְ חַיִּים, "מְאֹד" - זֶה מַלְאַךְ הַמָּוֶת. וְעַל זה, בַּפִּדְיוֹן הַהוּא מִתְקַיֵּם זֶה שֶׁל חַיִּים, וְנֶחְלָשׁ הַהוּא שֶׁל הַמָּוֶת. בַּפִּדְיוֹן הַזֶּה הוּא קוֹנֶה לוֹ חַיִּים, כְּמוֹ שנאמר, וְהַצַּד הָרָע הַהוּא עוֹזֵב אוֹתוֹ, וְלֹא אוֹחֵז בּוֹ.