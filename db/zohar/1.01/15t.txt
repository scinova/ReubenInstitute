הַשָּׁמַיִים וְהָאָרֶץ

פָּתַח רַבִּי שִׁמְעוֹן וְאָמַר:
"בְּרֵאשִׁית בָּרָא אֱלֹהִים" - בְּפָסוּק זֶה יֵשׁ לְהִסְתַּכֵּל, שֶׁכָּל מִי שֶׁאוֹמֵר: יֵשׁ אֱלוֹהַּ אַחֵר - מֻשְׁמָד מֵהָעוֹלָמוֹת, כְּמוֹ שֶׁנֶּאֱמַר: "כָּךְ תֹּאמְרוּ לָהֶם: אֱלֹהֵי הַשָּׁמַיִם וְאַרְקָא לֹא עָשׂוּ, יאבְדוּ מֵהָאָרֶץ וּמִתַּחַת הַשָּׁמַיִם אֵלֶּה" (ירמיה י יא) - בִּגְלַל שֶׁאֵין אֱלוֹהַּ אַחֵר, חוּץ מִן הַקָּדוֹשׁ בָּרוּךְ־הוּא בִּלְבַדּוֹ!

וּפָסוּק זֶה הוּא תַרְגּוּם, חוּץ ~מִמִּלַּת~ סוֹף הַפָּסוּק . אִם תֹּאמַר: בִּגְלַל שֶׁמַּלְאָכִים קְדוֹשִׁים לֹא נִזְקָקִים לְתַרְגּוּם וְלֹא ~מתוועדים בו~, אָז מִלָּה זוֹ יאות הִיא לְהֵאָמֵר בִּלְשׁוֹן הַקֹּדֶשׁ, כְּדֵי שֶׁיִּשְׁמְעוּ מַלְאָכִים קְדוֹשִׁים, וְיִהְיוּ זְקוּקִים לְהוֹדוֹת עַל זֶה.
אֶלָּא וַדַּאי מִשּׁוּם כָּךְ כָּתוּב תַּרְגּוּם, משום שֶׁלֹּא נִזְקָקִים לוֹ הַמַּלְאָכִים הַקְּדוֹשִׁים, וְלֹא יְקַנְּאוּ בְּבֶן־אָדָם לְהַרע לוֹ, בִּגְלַל שֶׁבְּפָסוּק זֶה, בִּכְלָל הֵם מַלְאָכִים קְדוֹשִׁים, שֶׁהֲרֵי הֵם 'אֱלֹהִים' נִקְרָאִים, בִּכְלָל שֶׁל 'אֱלֹהִים' היו, וְהֵם לֹא עָשׂוּ שָׁמַיִם וָאָרֶץ.

"וְאַרְקָא" - 'וְאַרְעָא' מבקש לו לכתוב! אֶלָּא בִּגְלַל שֶׁ"אַרְקָא" הִיא אַחַת מֵאוֹתָן שֶׁבַע אֲרָצוֹת שֶׁלְּמַטָּה, וּבְאוֹתוֹ מָקוֹם יֶשְׁנָם בְּנֵי־בָנָיו שֶׁל קַיִן. לְאַחַר שֶׁגֹּרַשׁ מֵעַל פְּנֵי הָאָרֶץ, יָרַד שָׁם וְעָשָׂה תוֹלָדוֹת, וְהִשְׁתַּבֵּשׁ שָׁם, שֶׁלֹּא יָדַע כְּלוּם. וְהִיא אֶרֶץ כְּפוּלָה שֶׁנִּכְפְּלָה מֵחֹשֶׁךְ וְאוֹר.

וְיש שָׁם שְׁנֵי מְמֻנִּים שַׁלִּיטִים אשר שּׁוֹלְטִים - זֶה בַּחֹשֶׁךְ, וְזֶה בָּאוֹר - וְשָׁם ~קִטְרוּג~ זֶה בָּזֶה. וּבְשָׁעָה שֶׁיָּרַד לְשָׁם קַיִן, הִשְׁתַּתְּפוּ זֶה עִם זֶה, ונשתלמו כְּאֶחָד, וְהַכֹּל רוֹאִים שֶׁהֵם תּוֹלְדוֹת של קַיִן. וְעַל זֶה, הֵם בִּשְׁנֵי רָאשִׁים, כְּשְׁתֵּי חַיּוֹת, חוץ מכְּאשר הַאוֹר הַהוּא שׁוֹלֵט - מְנַצֵּחַ שֶׁלּוֹ, וּמְנַצֵּחַ עַל הָאַחֵר. וְעַל זֶה, נִכְלְלוּ אלו אשר בַּחֹשֶׁךְ -  בָּאוֹר, והיו אֶחָד.

הֵם שְׁנֵי מְמֻנִּים, עַפְרִירָא וְקַסְטִימוֹן, והדמות שלהם כִּדְמוּת מַלְאָכִים קְדוֹשִׁים בְּשֵׁשׁ כְּנָפַיִם. אֶחָד - דְּמוּת כְּשׁוֹר, וְאֶחָד - דְּמוּת כְּנֶשֶׁר, וּכְשֶׁמִּתְחַבְּרִים נַעֲשִׂים דְּמוּת אָדָם.

כאשר הֵם בַּחֹשֶׁךְ, מִתְהַפְּכִים לִדְמוּת שֶׁל נָחָשׁ בִּשְׁנֵי רָאשִׁים, וְהוֹלְכִים כְּנָחָשׁ, וְטָסִים לְתוֹךְ הַתְּהוֹם, ונתרחצים בַּיָּם הַגָּדוֹל. כאשר מַּגִּיעִים לְשַׁלְשֶׁלֶת 'עֲזָא' וַ'עֲזָאֵל' - מַרְגִּיזִים להם, וּמְעוֹרְרִים אוֹתָם, וְהֵם מְדַלְּגִים לְתוֹךְ הרים חשוכים, וְחוֹשְׁבִים שֶׁהַקָּדוֹשׁ בָּרוּךְ־הוּא רוֹצֶה לִתְבֹּעַ לָהֶם את הדִּין.

וּשְׁנֵי מְמֻנִּים אֵלּוּ שָׁטִים בַּיָּם הַגָּדוֹל, וּפוֹרְחִים מִשָּׁם, וְהוֹלְכִים בַּלַּיְלָה אל נַעֲמָה, אימם של השֵּׁדִים, שֶׁטָּעוּ אַחֲרֶיהָ יְרֵאִים רִאשׁוֹנִים, וְחָשְׁבוּ לְהִתְקָרֵב אֵלֶיהָ. וְהִיא מְדַלֶּגֶת שִׁשִּׁים־אֶלֶף פַּרְסָאוֹת, וְנַעֲשֵׂית בְּכַמָּה צִיּוּרִים ~לְגַבֵּי~ בְּנֵי־אָדָם, בשביל שֶׁיִּטְעוּ בְּנֵי־אָדָם אַחֲרֶיהָ.

וּשְׁנֵי מְמֻנִּים הללו פּוֹרְחִים וּמְשׁוֹטְטִים בְּכָל הָעוֹלָם, וְחוֹזְרִים לִמְקוֹמָם, וְהֵם מְעוֹרְרִים לְאוֹתָם בְּנֵי־בָנָיו שֶׁל קַיִן בְּרוּחַ שֶׁל יְצָרִים רָעִים, לַעֲשׂוֹת תּוֹלָדוֹת.

הַשָּׁמַיִם שֶׁשׁוֹלְטִים שָּׁם - לא כָּאֵלֶּה, וְלֹא מוֹלִידָה הָאָרֶץ בְּכֹח שֶׁלָּהֶם זריעה וְקָצִיר כְּמוֹ אֵלֶּה, וְלֹא חוֹזְרִים, אֶלָּא בְּכַמָּה שָׁנִים וּזְמַנִּים. וְהֵם אֱלֹהֵי הַשָּׁמַיִם וְאַרְקָא לֹא עָשׂוּ. יֹאבְדוּ מֵאֶרֶץ עֶלְיוֹנָה שֶׁל תֵּבֵל, שֶׁלֹּא יִשְׁלְטוּ בָהּ וְלֹא יְשׁוֹטְטוּ בָהּ, וְלֹא יהיה גורמים לִבְנֵי אָדָם לְהִטָּמֵא מִמִּקְרֵה לַיְלָה. וְעַל זֶה יֹאבְדוּ מֵהָאָרֶץ וּמִתַּחַת הַשָּׁמַיִם, שֶׁנַּעֲשׂוּ בַשֵּׁם שֶׁל אֵלֶּה, כְּמוֹ שנאמר.

ועל זה, פָּסוּק זֶה הוּא תַרְגּוּם, שֶׁלֹּא יַחְשְׁבוּ מַלְאָכִים עֶלְיוֹנִים שֶׁעֲלֵיהֶם אוֹמְרִים, וְלֹא יְקַטְרְגוּ לָנוּ. וְעַל זֶה הַסּוֹד שֶׁל "אֵלֶּה" כְּמוֹ שנאמר, הוּא דָּבָר קָדוֹשׁ שֶׁלֹּא מִתְחַלֵּף בַּתַּרְגּוּם.