פִּקּוּדָא עֲשִׂירָאָה

פִּקּוּדָא עֲשִׂירָאָה: לְאֲנָחָא תְּפִלִּין וּלְאַשְׁלָמָא גַרְמֵיהּ, בְּדִיּוּקְנָא עִלָּאָה, דִּכְתִיב: "וַיִּבְרָא אֱלֹהִים אֶת־הָאָדָם בְּצַלְמוֹ" (בראשית א כז).
פָּתַח וְאָמַר: "רֹאשֵׁךְ עָלַֽיִךְ כַּכַּרְמֶל" (שיר השירים ז ו) הַאי קְרָא אוֹקִֽימְנָא, וְאִתְּמַר. אֲבָל "רֹאשֵׁךְ עָלַֽיִךְ כַּכַּרְמֶל" - דָּא רֵישָׁא עִלָּאָה, תְּפִלִּין דְּרֵישָׁא, שְׁמָא דְמַלְכָּא עִלָאָה קַדִּישָׁא - יְהֹוָה - בְּאָתְוָון רְשִׁימִין, כָּל אָת וְאָת פַּרְשָׁתָא חָדָא, שְׁמָא קַדִּישָׁא גְּלִיפָא בְּסִדּוּרָא דְּאָתְוָון כְּדְקָא יְאוּת.
וּתְנַן: "כִּי שֵׁם יְהֹוָה נִקְרָא עָלֶֽיךָ וְיָרְאוּ מִמֶּֽךָּ" (דברים כח י) - אִלֵּין תְּפִלִּין דְּרֵישָׁא, דְּאִנּוּן שְׁמָא קַדִּישָׁא בְּסִדּוּרָא דְּאָתְווֹי.

פַּרְשְׁתָא קַדְמָאָה: "קַדֶּשׁ־לִי כָל־בְּכֹר" (שמות יג ב) - דָּא יו״ד דְּאִֽיהִי קֹֽדֶשׁ, בּוּכְרָא דְּכָל קוּדְשִׁין עִלָּאִין. "פֶּֽטֶר כָּל־רֶֽחֶם", בְּהַהוּא שְׁבִיל דַּקִּיק דְּנָחַת מִן יוּ״ד, דְּאִֽיהוּ אַפְתַּח רַחֲמָא, לְמֶעְבַּד פֵּירִין וְאִבִּין כְּדְקָא יָאוֹת, וְאִֽיהוּ קֹֽדֶשׁ עִלָּאָה.

פַּרְשְׁתָא תִּנְיָינָא: "וְהָיָה כִי־יְבִיאֲךָ" (שמות יג ה) - דָּא ה״א הֵיכָלָא, דְּאִתְפַּתַּח רַחֲמָא דִילָהּ מִגּוֹ יוּ״ד בְּחַמְשִׁין פִּתְחִין, אַכְּסַדְּרָאִין וְאִדְּרִין סְתִימִין דְּבֵיהּ. דְּהַהוּא פֶּֽטֶר דְּעֲבִיד יו״ד בְּהַאי הֵיכָלָא, לְמִשְׁמַע בָּהּ קָלָא דִי נָפְקָא מִגּוֹ שׁוֹפָר דָּא, בְּגִין דְּשׁוֹפָר דָּא הוּא סָתִים בְּכָל סִטְרִין, וְאָתָא יוּ״ד וּפְתַח לֵיהּ לְאַפָּקָא מִינֵּיהּ קָלָא. וְכֵיוָן דְּאַפְתַּח לֵיהּ, תָּקַע לֵיהּ וְאַפִּיק מִנֵּיהּ קָלָא, לְאַפָּקָא עַבְדִין לְחֵירוּ.

וּבִתְקִיעוּ דְשׁוֹפָרָא דָא, נָפְקוּ יִשְׂרָאֵל מִמִּצְרָיִם, וְכָךְ זָמִּין זִימְנָא אָחֳרָא לְסוֹף יוֹמַיָא. וְכָל פּוּרְקָנָא - מֵהַאי שׁוֹפָר אַתְיָא. וּבְגִין כָּךְ, אִית בָּהּ יְצִיאַת מִצְרַיִם בְּפַרְשָׁתָא דָא. דְּהָא מֵהַאי שׁוֹפָר אָתֵי בְּחֵילָא דְּיוּ״ד, דְּפָתַח רַחֲמָא דִּילָהּ, וְאַפִּיק קָלֵיהּ לְפוּרְקָנָא דְעַבְדִין. וְדָא ה״א, אָת תִּנְיָינָא דִּשְׁמָא קַדִּישָׁא.

פַּרְשְׁתָא תְּלִיתָאָה: רָזָא דְיִחוּדָא דִּשְׁמַע יִשְׂרָאֵל (דברים ו ד) - דָּא וָא״ו דְּכָלִיל כֹּֽלָּא, וּבֵיהּ יִחוּדָא דְכֹֽלָּא, וּבֵיהּ אִתְיַיחֲדָן, וְהוּא נָטִיל כֹּֽלָּא.

פַּרְשְׁתָא רְבִיעָאָה: "וְהָיָה אִם־שָׁמֽוֹעַ" (דברים יא יג) - כְּלִילוּ דִּתְרֵין סִטְרִין, {14a} דְּאִתְאַחֲדַת בְּהוּ כְּנֶֽסֶת יִשְׂרָאֵל, גְּבוּרָה דִּלְתַֽתָּא. וְדָא ה״א בַּתְרָאָה, דְּנָטְלָא לוֹן, וְאִתְכְּלֵילַת מִנְּהוֹן.

וּתְפִלִּין - אַתְוָון דִּשְׁמָא קַדִּישָׁא אִנּוּן מַמָּשׁ. וְעַל דָּא, "רֹאשֵׁךְ עָלַֽיִךְ כַּכַּרְמֶל" - אִלֵּין תְּפִלִּין דְּרֵישָׁא. "וְדַֽלַּת רֹאשֵׁךְ" (שיר השירים ז ו) - הַהִיא תְּפִלָּה שֶׁל יַד, דְּאִֽיהִי מִסְכְּנָא לְגַבֵּי עֵֽילָא, אוּף הָֽכִי, שְׁלִימוּ אִית לָהּ כְּגַוְונָא דִּלְעֵֽילָא.

"מֶֽלֶךְ אָסוּר בָּרְהָטִים" (שיר השירים ז ו) - קָשִׁיר אִֽיהוּ וְאָחִיד בְּאִנּוּן בָּתֵּי, לְאִתְאַחֲדָא בְּהַהוּא שְׁמָא קַדִּישָׁא כְּדְקָא יְאוּת. וְעַל דָּא, מָאן דְּאִתְתַּקַּן בְּהוּ, אִֽיהוּ הֲוִי בְּצֶלֶם אֱלֹהִים. מָה אֱלֹהִים אִתְיַחֲדָא בֵּיהּ שְׁמָא קַדִּישָׁא, אַף הוּא אִתְיַחַד בֵּיהּ שְׁמָא קַדִּישָׁא כְּדְקָא יְאוּת. "זָכָר וּנְקֵבָה בָּרָא אוֹתָם". תְּפִלִּין דְּרֵישָׁא וּתְפִלָּה שֶׁל יַד, וְכֹֽלָא חָד.