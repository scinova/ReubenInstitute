מִצְוָה חֲמִישִׁית

מִצְוָה חֲמִישִׁית: כָּתוּב: "יִשְׁרְצוּ הַמַּיִם שֶׁרֶץ נֶפֶשׁ חַיָּה" (בראשית א כ). בַּפָּסוּק הַזֶּה יֵשׁ שָׁלֹשׁ מִצְווֹת:
אַחַת לַעֲסֹק בַּתּוֹרָה,
אַחַת לְהִתְעַסֵּק בִּפְרִיָּה וּרְבִיָּה,
וְאַחַת לָמוּל לִשְׁמוֹנָה יָמִים, וּלְהַעֲבִיר מִשָּׁם את הָעָרְלָה.

לַעֲסֹק בַּתּוֹרָה, וּלְהִשְׁתַּדֵּל בָּהּ, ~וּלְהַגְדִּילָהּ~ בְּכָל יוֹם, לְתַקֵּן אֶת נַפְשׁוֹ וְרוּחוֹ, שֶׁכֵּיוָן שֶׁבן־אָדָם מִתְעַסֵּק בַּתּוֹרָה, הוּא נִתְקָן בִּנְשָׁמָה קְדוֹשָׁה אַחֶרֶת, שֶׁכָּתוּב: "שֶׁרֶץ נֶפֶשׁ חַיָּה" - הַנֶּפֶשׁ שֶׁל הַחַיָּה הַקְּדוֹשָׁה הַהִיא.
משום שֶׁכַּאֲשֶׁר אֵין בן־אָדָם מִתְעַסֵּק בַּתּוֹרָה - אֵין לוֹ נֶפֶשׁ קְדוֹשָׁה, וְהַקְּדֻשָּׁה שֶׁלְּמַעְלָה לא שׁוֹרָה עָלָיו. וְכַאֲשֶׁר מִשְׁתַּדֵּל בַּתּוֹרָה, בְּאוֹתוֹ הרחש שֶׁהוּא ~רוחש~ בה, הוּא זוֹכֶה לְ"נֶפֶשׁ חַיָּה" הַהִיא, ולחזור כְּמַלְאָכִים קְדוֹשִׁים, שֶׁכָּתוּב: "בָּרְכוּ יְהֹוָה מַלְאָכָיו" (תהלים קג כ) - אֵלּוּ הֵם שֶׁמִּתְעַסְּקִים בַּתּוֹרָה, שֶׁנִּקְרָאִים 'מַלְאָכָיו' בָּאָרֶץ.

וְזְהִ הוא שֶׁכָּתוּב: "וְעוֹף יְעוֹפֵף עַל־הָאָרֶץ" - זֶה בָּעוֹלָם הַזֶּה. וּבְעוֹלָם הַהוּא - שָׁנִינוּ - שֶׁעָתִיד הַקָּדוֹשׁ בָּרוּךְ־הוּא לַעֲשׂוֹת לָהֶם כְּנָפַיִם כִּנְשָׁרִים, וְשֶׁיָּשׁוּטוּ בְּכָל הָעוֹלָם, שֶׁכָּתוּב: "וְקוֹיֵ יְהֹוָה יַחֲלִיפוּ כֹחַ יַעֲלוּ אֵבֶר כַּנְּשָׁרִים" (ישעיה מ לא).
וְהַיְנוּ, מַה שֶּׁכָּתוּב: "וְעוֹף יְעוֹפֵף עַל־הָאָרֶץ" - זוֹ הַתּוֹרָה שֶׁנִּקְרֵאת 'מַיִם', יִשְׁרְצוּ וְיוֹצִיאוּ שֶׁרֶץ שֶׁל נֶפֶשׁ חַיָּה, מֵהַמָּקוֹם שֶׁל הַחַיָּה הַהִיא יִמְשְׁכוּ אוֹתָהּ לְמַטָּה, כְּמוֹ שֶׁנאמר.
וְעַל זה, אָמַר דָּוִד: "לֵב טָהוֹר בְּרָא־לִי אֱלֹהִים" (תהלים נא יב), לַעֲסֹק בַּתּוֹרָה, וְאָז: "וְרוּחַ נָכוֹן חַדֵּשׁ בְּקִרְבִּי".