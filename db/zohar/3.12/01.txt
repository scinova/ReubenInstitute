- "לְדָוִד. בָּרְכִי נַפְשִׁי אֶת יﬣוﬣ, וְכָל קְרָבַי אֶת שֵׁם קָדְשׁוֹ"

- כַּמָּה אִית לֵיהּ לְבַר־נָשׁ לְאִסְתַּכְּלָא וּלְמִנְדַּע בְּפוּלְחָנָא דְּמָארֵיהּ! דְּהָא בְּכָל יוֹמָא וְיוֹמָא כָּרוֹזָא קָארֵי וְאָמֵר "עַד מָתַי פְּתָאִים תְּאֶהֲבוּ פֶתִי"(משלי א כב), "שׁוּבוּ בָּנִים שׁוֹבָבִים, אֶרְפָּא מְשׁוּבוֹתֵיכֶם"(ירמיהו ג כב), וְלֵית מַאן דְּיַרְכִּין אוּדְנֵיהּ, אוֹרַיְיתָא קָא מַכְרְזָא קַמַּיְיהוּ, וְלֵית מַאן דְּיַשְׁגַּח.

- תָּא, חֲזִי! בַּר־נָשׁ אָזֵיל בְּהַאי עָלְמָא, וְהוּא חָשֵׁיב דְּדִילֵיהּ הוּא תָּדִיר, וְיִשְׁתְּאַר בְּגַוֵּויהּ לְדָרֵי דָּרִין. עַד דְּאִיהוּ אָזֵיל בְּעָלְמָא, יָהְבִין לֵיהּ בְּקוּלְרָא, עַד דְּאִיהוּ יָתֵיב, דַּיְינִין לֵיהּ בְּקִינְפּוֹן עִם שְׁאַר בְּנֵי דִּינָא.

אִי אִשְׁתְּכַח לֵיהּ סַנֵיגוֹרָא, הָא אִשְׁתְּזִיב מִן דִּינָא. הֲדָא הוּא דִכְתִיב: "אִם יֵשׁ עָלָיו מַלְאָךְ מֵלִיץ אֶחָד מִנֵּי אָלֶף, לְהַגִּיד לְאָדָם יָשְׁרוֹ - וַיְחֻנֶּנּוּ, וַיֹּאמֶר ...". מַאן הוּא סַנֵיגוֹרָא? אִלֵּין עוֹבָדִין דְּכַשְׁרָן, דְּקָיְימִי עֲלֵיהּ דְּבַּר נָשׁ בְּשַׁעֲתָא דְּאִצְטְרִיךְ לֵיהּ.

וְאִי לָא יִשְׁתְּכַּח עֲלֵיהּ סַנֵיגוֹרָא, הָא אִתְחַיָּיב מִן דִּינָא לְאִסְתַּלְּקָא מִן עָלְמָא. בְּהַהִיא שַׁעֲתָא כַּד אִיהוּ שָׁכֵיב בְּקוּלְרָא דְּמַלְכָּא, עַד דְּזָקֵיף עֵינוֹי, חָמָא דְּאַתְיָין לְגַבֵּיהּ תְּרֵין, דְּכָתְבִין קַמֵּיהּ כָּל מַה דַּעֲבֵיד בְּהַאי עָלְמָא, וְכָל מַה דְּאַפִּיק מִן פּוּמָּא, וְיָהֵיב דִּינָא (חושבנא) עַל כֹּלָּא, וְכָתְבִין קַמֵּיהּ, הֲדָא הוּא דִכְתִיב: "כִּי הִנֵּה יוֹצֵר הָרִים וּבוֹרֵא רוּחַ וּמַגִּיד לְאָדָם מַה שִׂיחוֹ"(עמוס ד יג) . וְהוּא אוֹדֵי עֲלַיְיהוּ.

מַאי טַעֲמָא? בְּגִין דְּהַהוּא עוֹבָדָא דְּאִיהוּ עָבִיד, סַלְּקָא וְקַיְּימָא עָלֵיהּ לְאַסְהֲדָא בֵּיהּ, וְקָיְימִין לְאַסְהֲדָא עֲלֵיהּ, וְכֻלְּהוּ נָחְתִּין וְאִתְרְשִׁימוּ קַמֵּיהּ, וְקָיְימִי קַמֵּיהּ, וְלָא מִתְעַבְּרָן מִנֵּיהּ, עַד שַׁעֲתָא דְּאִתְדָּן בְּהוּ בְּהַהוּא עָלְמָא.

תָּא, חֲזִי! כָּל אִינּוּן מִלִּין דְּעָבֵיד בַּר־נָשׁ בְּהַאי עָלְמָא, כֻּלְּהוּ זְמִינִין וְקַיְימֵי לְאַסְהֲדָא בֵּיהּ, וְלָא אִתְאֲבִידוּ מִינֵּיהּ.

וּבְשַׁעֲתָא דְּמַפְּקִי לֵיהּ לְקִבְרָא, כֻּלְּהוּ מִתְעַתְּדָן וְאָזְלִי קַמֵּיהּ. וּתְלַת כָּרוֹזֵי מַכְרְזִי: חַד קַמֵּיהּ, וְחַד מִימִינֵיהּ, וְחַד מִשְּׂמָאלֵיהּ, וְאָמְרֵי:
- דָּא פְּלַנְיָיא דְּמָרִיד בְּמָארֵיהּ! מָרִיד לְעֵילָּא, מָרִיד לְתַתָּא, מָרִיד בְּאוֹרַיְיתָא, מָרִיד בְּפִיקוּדוֹי. חָמוּ עוֹבָדוֹי! חָמוּ מִלּוֹי! טַב לֵיהּ דְּלָא אִבְרֵי!

עַד דְּמָטֵי לְגַבֵּי קִבְרָא, כֻּלְּהוּ מֵתִין אִתְרַגְזוּן מִדּוּכְתַּיְיהוּ עָלֵיהּ, וְאַמְרֵי:
- וַוי, וַוי דְּדָא אִתְקְבַר בְּגַוָּון!

עוֹבָדוֹי וּמִלּוֹי אַקְדְמָן וְעָאלִין לְקִבְרָא, וְקָיְימֵי עֲלֵיהּ דְּהַהוּא גּוּפָא, וְרוּחֵיהּ אָזְלָא וְשָׁאט, וּמִתְאַבְּלָא עַל גּוּפָא.
כֵּיוָן דְּבַּר־נָשׁ אִתְטְמַר בְּבֵי קִבְרֵי, 'דּוּמָה' [קָדִים|קאים] וְנָפִיק תְּחוֹת יְדֵיהּ תְּלָתָא בֵּי דִּינָא דִּי מְמָנָן עַל דִּינָא דְּקִבְרָא, וּתְלַת שַׁרְבִיטֵי דְּאֶשָּׁא בִּידַיְיהוּ, וְדַיְינִין רוּחָא וְגוּפָא כַּחֲדָא. וַוי עַל הַהוּא דִּינָא, וַוי עַל עוֹבָדוֹי!

בְּשַׁעֲתָא דְּאִיהוּ תָּפֵיס בְּקוּלְרָא דְּמַלְכָּא, וְאִתְּדָּן דִּינֵיהּ, וְאִשְׁתְּלִים, דְּלָא אִשְׁתְּכַח עֲלֵיהּ סַנֵיגוֹרְיָא. וְסַנְטִירָא דְּמַלְכָּא נָחֵית, וְקָאֵים קָמֵיהּ, לְרַגְלוֹי, וְחַד סַיְיפָא שִׁנָּנָא בִּידֵיהּ.

זָקֵיף בַּר־נָשׁ עֵינוֹי, וְחָמֵי כֹּתְלֵי בֵּיתָא דְּמִתְלַהֲטָן בְּאֶשָּׁא (דזיוא) מִנֵּיהּ. אַדְּהָכִי חָמֵי לֵיהּ קַמֵּיהּ כּוּלֵיהּ מָלֵי עַיְינִין, לְבוּשֵׁיה אֶשָּׁא דְּלָהֵיט קַמֵּיהּ דְּבַר־נָשׁ. הָכִי הוּא וַדַּאי, דְּהָא כַּמָה בְּנֵי־נָשָׁא חָמוּ מַלְאָכָא בְּשׁוּקָא, וְקָיְימִי קַמֵּיהּ, וּשְׁאַר בְּנֵי־נָשָׁא לָא חָמָאן לֵיהּ.

וְאִי תֵּימָא, הָא כְּתִיב: "עוֹשֶׂה מַלְאָכָיו רוּחוֹת". הֵיךְ יָכֵיל לְאִתְחֲזָאָה בְּאַרְעָא? אֶלָּא מִלָּה דָּא, הָא אוּקְמוּהָ, דְּכֵיוָן דְּנָחִית מַלְאָכָא לְאַרְעָא, אִתְלְבַּשׁ בְּגוּפָא, וְאִתְחַזֵּי לְמַאן דְּאִתְחֲזֵי, בְּהַהוּא לְבוּשָׁא דְּאִתְלְבַּשׁ בֵּיהּ. וְאִי לָאו, לָא יָכֵיל לְמִסְבַּל לֵיהּ עָלְמָא וּלְאִתְחֲזָאָה. כָּל שֶׁכֵּן וְכָל שֶׁכֵּן הַאי דְּכָל בְּנֵי עָלְמָא צְרִיכִין לֵיהּ.

"תְּלַת טִפִּין בְּחַרְבֵּיהּ" - וְהָא אוּקְמוּהָ חַבְרַיָא. כֵּיוָן דְּחָמֵי לֵיהּ, אִזְדַּעְזָע כָּל גּוּפֵיהּ וְרוּחֵיהּ, וְלִבֵּיהּ לָא שָׁכֵיךְ, בְּגִין דְּאִיהוּ מַלְכָּא דְּכָל גּוּפָא. וְרוּחָא דִּילֵיהּ אַזְלָא בְּכָל שַׁיְיפֵי גּוּפָא, וְאִשְׁתְּאִיל מִנַּיְיהוּ, כְּבַר נָשׁ דְּאִשְׁתְּאִיל מֵחַבְרֵיהּ, לְמֵהַךְ לַאֲתָר אַחֲרָא. כְּדֵין הוּא אוֹמֵר וַוי עַל מַה דְּעֲבַד, וְלָא מְהַנְיָיא לֵיהּ, אֶלָּא אִי אַקְדִּים אַסְוָותָא דִּתְשׁוּבָה, עַד לָא מָטָא הַהִיא שַׁעֲתָא.

דָּחֵיל הַהוּא בַּר־נָשׁ, וּבְעֵי לְאִתְּטַמְּרָא וְלָא יָכֵיל. כֵּיוָן דְּחָמֵי דְּלָא יָכֵיל, הוּא פָּתַח עֵינוֹי, וְאִית לֵיהּ לְאִסְתַּכְּלָא בֵּיהּ, וְאִסְתָּכַּל בֵּיהּ בְּעַיְינִין פְּקִיחִין. וּכְדֵין הוּא מָסֵיר גַּרְמֵיהּ וְנַפְשֵׁיהּ. וְהַהוּא שַׁעֲתָא, הוּא עִידָּן דְּדִינָא רַבָּא, דְּבַּר־נָשׁ אִתְּדָּן בֵּיהּ בְּהַאי עָלְמָא. וּכְדֵין רוּחָא אָזְלָא בְּכָל שַׁיְיפֵי גּוּפָא, וְאִשְׁתְּאִיל מִינַיְיהוּ, וְשָׁאט בְּכָל שַׁיְיפִין, וְאִזְדַּעְזְעָא לְכָל סִטְרִין וְכָל שַׁיְיפֵי גּוּפָא כֻּלְּהוּ מִזְדַּעְזְעָן.

כַּד מָטָא רוּחָא לְכָל שַׁיְיפָא וְשַׁיְיפָא, וְאִשְׁתְּאִיל מִנֵּיהּ. נָפַל זִיעָא עַל הַהוּא שַׁיְיפָא, וְרוּחָא אִסְתָּלִיק מִנֵּיהּ. וּמִיַּד מִית הַהוּא שַׁיְיפָא. וְכֵן בְּכֻלְּהוּ.

כֵּיוָן דְּמָטֵי רוּחָא לְמֵיפַּק, דְּהָא אִשְׁתְּאִיל מִכָּל גּוּפָא, כְּדֵין שְׁכִינְתָּא קָיְימָא עֲלֵיהּ, וּמִיַּד פָּרְחָא מִן גּוּפָא. זַכָּאָה חוּלָקֵיהּ דְּמַאן דְּאִתְדְּבַק בַּהּ, וַוי לְאִינּוּן חַיָּיבַיָּא דִּרְחִיקִין מִנַּהּ, וְלָא מִתְדַּבְּקִין בַּהּ.

וְכַמָּה בֵּי דִּינָא אַעְבַּר בַּר־נָשׁ כַּד נָפֵק מֵהַאי עָלְמָא! חַד - הַהוּא דִּינָא עִלָּאָה דְּקָאֲמַרָן, כַּד נָפֵיק רוּחָא מִן גּוּפָא; וְחַד דִּינָא - כַּד עוֹבָדוֹי וּמִלּוֹי אָזְלִין קַמֵּיהּ, וְכָרוֹזֵי מַכְרְזֵי עֲלוֹי; וְחַד דִּינָא - כַּד עָיֵיל לְקִבְרָא; וְחַד דִּינָא דְּקִבְרָא, וְחַד דִּינָא דְּתוֹלַעֲתָּא, וְחַד דִּינָא דְּגֵיהִנָּם, וְחַד דִּינָא דְּרוּחָא דְּאַזְלָא וְשָׁאט בְּעָלְמָא, וְלָא אַשְׁכַּח אֲתַר, עַד דְּיִשְׁתְּלִימוּ עוֹבָדוֹי. ודַּאי שִׁבְעָה עִדָנִין יַחְלְפוּן עֲלוֹי!

בְּגִין כַּךְ בָּעֵי בַּר־נָשׁ, כַּד אִיהוּ אִשְׁתְּכַח בְּהַאי עָלְמָא, לְדַחֲלָא מִן מָארֵיהּ, וּלְאִסְתַּכְּלָא בְּכָל יוֹמָא וְיוֹמָא בְּעוֹבָדוֹי, וְיֵיתוּב מִנַּיְיהוּ קַמֵּי מָרֵיהּ.