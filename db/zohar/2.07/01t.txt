= 3 שאלות הסוחר הזקן
רבי חייא ורבי יוסי נפגשו* לילה אחד במגדל צור, התארחו שם, ושמחו זה עם זה. אמר רבי יוסי:
- כמה שמחנו שראינו את פני השכינה, שעכשיו בכל הדרך הזאת, הצטערנו על זקן אחד, סוחר, שהיה שואל אותי כל הדרך:

- מי [הוא] הנחש, שפורח באוויר, והולך בפירוד, ובין כך ובין כך, יש מנוח לנמלה אחת בין שיניו, מתחיל בחיבור, ומסיים בפירוד?

- ומה הוא הנשר, שהוא מקונן, באילן שלא היה, [על] בניו שנגזלו, ולא מן הבריות, שנבראו במקום שלא נבראו [בו], כאשר עולים - יורדים, וכאשר יורדים - עולים, שניים שהם אחד, אחד שהוא שלושה?

- מהי עלמה יפה, ואין לה עיניים, והגוף חבואי וגלוי, היא יוצאת בבוקר, ומתכסה ב[סוף ה]יום, [ו]מתקשטת בקישוטים שלא היו?

- [את] כל זה שאל בדרך, והצטערנו. ועכשיו יש לי מנוח, [משום] שאילו היינו כאחד - התעסקנו בדברי תורה, כמו שהיינו בדברים אחרים של 'תוהו'.

אמר רבי חייא:
- והסוחר הזקן ההוא, ידעת עליו כלום?
אמר לו:
- ידעתי שאין ממש בדבריו, [משום] שאילו היה יודע, יפתח בתורה, ולא הייתה הדרך לריקויות.

אמר רבי חייא:
- והסוחר ההוא ישנו כאן? [משום] שלפעמים, באותם [דברים] ריקים, ימצא איש פעמונים של זהב.
אמר לו:
- הנה, כאן הוא, ומתקין [את] חמורו עם מאכל.

קרו לו, ובא לפניהם. אמר להם:
- עכשיו, שניים שהם אחד, ושלושה הם כאחד.
אמר רבי יוסי:
- לא אמרתי לך, שכל דבריו ריקים, והם בריקנויות?
ישב לפניהם.

אמר להם:
- רבותינו, אני סוחר נעשיתי, ומימים מועטים (= לא מזמן), כי מקודם לא הייתי סוחר. אבל בן אחד קטן יש לי, ונתתי אותו בבית הספר, וחפצתי שישתדל בתורה. וכאשר מוצא אני אחד מרבותינו הולך בדרך, אני טוען אחריו, וביום הזה, חשבתי שאשמע דברים חדשים בתורה, ולא שמעתי מאומה.

אמר רבי יוסי:
- בכל הדברים ששמענו שאמרת, לא תהינו, אלא מאחד. או [ש]אתה בשטות אמרת, או דברים ריקים הם?
אמר ההוא זקן:
- ומי הוא?
אמר:
- 'עלמה יפה' וכו׳.