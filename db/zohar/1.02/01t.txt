=חמישה מיני ערב רב
^מתוך זוהר חלק א׳, פרשת 'בראשית', דף כ״ה, עמוד א׳^
חמישה מינים ישנם ב'ערב רב', והם (סימן(=ראשי תיבות) 'נגע רע'): 'נְפִילִים', 'גִּבּוֹרִים', 'עֲנָקִים', 'רְפָאִים', 'עֲמָלֵקִים', ובגללם נפלה [אות] ה׳ הקטנה ממקומה.

בלעם ובלק - מהצד של עמלק היו. טול [את האותיות] 'עם' מן [המילה] 'בלעם', [ואת האותיות] 'לק' מן [המילה] 'בלק' - נשאר '_בָּבֶל_', [שנאמר עליו] "כִּי שָׁם בָּלַל יהוה שְׂפַת כָּל הָאָרֶץ"(בראשית יא ט).
ואלה הם [מי] שנשארו מאלה שנאמר עליהם: "וַיִּמַּח אֶת כָּל הַיְקוּם"(בראשית ז כג) (~דור המבול). ומאלה שנשארו מהם בגלות הרביעית (=הגלות שלנו), הם ראשים בעמידה רבה, והם קמים על ישראל [ב]כלי חמס, ועליהם נאמר: "כִּי מָלְאָה הָאָרֶץ חָמָס מִפְּנֵיהֶם"(בראשית ו יג), אלא הם (~המין הראשון) 'עמלקים'.

'נפילים' - עליהם נאמר: "וַיִּרְאוּ בְּנֵי הָאֱלֹהִים אֶת בְּנוֹת הָאָדָם כִּי טוֹבוֹת הֵנָּה"(בראשית ו ב), ואלא הם המין השלישי מאותם נפילים מלמעלה. [משום] שכאשר ביקש הקדוש ברוך הוא לעשות אדם, [כ]שאמר "נַעֲשֶׂה אָדָם בְּצַלְמֵנוּ"(בראשית א כו), ביקש לעשות אותו ראש על [המלאכים] העליונים, שיהיה הוא פוקד על כולם ושיהיו הם פקודים על ידו, כמו* יוסף, שנאמר עליו: "וְיַפְקֵד פְּקִידִים עַל הָאָרֶץ"(בראשית מא לד) 
 

הם (~המלאכים) ביקשו לקטרג עליו, ואמרו:
- "מָה אֱנוֹשׁ כִּי תִזְכְּרֶנּוּ?"[... ובן אדם כי תפקדנו?](תהלים ח ה) (~למה אתה שם אדם שיהיה מזכיר עלינו ומפקד עלינו?) [משום] שעתיד [הוא] לחטוא לפניך!
אמר להם הקדוש ברוך הוא:
- אם אתם הייתן למטה כמותו, יותר הייתם חוטאים ממנו!
מיד, "וַיִּרְאוּ בְּנִי הָאֱלהִים אֶת בְּנוֹת הָאָדָם", חשקו בהן, והקדוש ברוך הוא הפיל אותם למטה בשלשלאות.

והם 'עזא' ו'עזאל', שמהם נשמותיהם של ערב רב, שהם 'נפילים' שהפילו [את] עצמם לזנות אחר נשים טובות, ובגלל זה הפיל אותם הקדוש ברוך הוא מהעולם הבא, שלא יהיה להם חלק שם, ונתן להם [את] שכרם בעולם הזה, כמו שאתה אומר: "וּמְשַׁלֵּם לְשׂוֹנְאָיו אֶל פָּנָיו לְהַאֲבִידוֹ".

'גיבורים' - [הם] המין השלישי, עליהם נאמר:  "הֵמָּה הַגִּבּוֹרִים ... אַנְשֵׁי הַשֵּׁם" (בראשית ו ד), והם מהצד של אלה שנאמר עליהם: "הָבָה נִבְנָה לָנוּ עִיר ... וְנַעֲשֶׂה לָנוּ שֵׁם" (בראשית יא ד), ובונים בתי כנסיות ומדרשות, ושמים בהם ספר תורה ועטרה על ראשיו (~של ספר התורה), ולא לשם ה׳, אלה [כדי] לעשות להם שם, זה הוא שכתוב: "וְנַעֲשֶׂה לָנוּ שֵׁם". והצד האחר מתגברים על ישראל שהם כעפר הארץ, וגוזלים אותם ומתבטל המעשה (~של הבריאה), ועליו נאמר: "וְהַמַּיִם גָּבְרוּ מְאֹד מְאֹד עַל הָאָרֶץ". (בראשית ז יט)

'רפאים' - [הם] המין הרביעי. אם יראו את ישראל בדוחק - [הם] מתרפאים ממנו. ויש להם (~לרפאים) רשות להציל אותם (~את ישראל), ולא רוצים. ומתרפאים מהתורה ומאלה שמשתדלים בה [כדי] לעשות טוב עם עובדי כוכבים ומזלות. עליהם נאמר: "רְפָאִים בַּל יָקוּמוּ", בזמן שיבוא פקיד לישראל, נאמר עליהם: "וַתְּאַבֵּד כָּל זֵכֶר לָמוֹ". (ישעיהו כו יד)

'עֲנָקִים' - [הם] המין החמישי, שהם מזלזלים על אלה שנאמר עליהם (משלי א ט) "וַעֲנָקִים לְגַרְגְּרוֹתֶיךָ". ועליהם נאמר: (דברים ב יא) "רְפָאִים יֵחָשְׁבוּ אַף הֵם כַּעֲנָקִים", שקולים זה לזה. אלה הם שהחזירו את העולהם ל'תוהוּ ובוהו'. וסוד הדבר (שבגללו) חרב בית ההמקדש: וְ'הָאָרֶץ הָיְתָה תֹהוּ וָבֹהוּ', שהוא העיקר וישוב העולם. מיד [כ]שיבוא 'אור' - שהוא הקדוש ברוך הוא - יימחו מן העולם ויאבדו. אבל הגאולה - אין היא תלויה אלא בעמלק, עד שיימחה, [משום] שבו השבועה, והעמדנו(~הסברנו) [את הדבר].

דבר (~פירוש) אחר: "אֵלֶּה תּוֹלְדוֹת הַשָּׁמַיִם" - אלה [הם] אותם שנאמר עליהם: (שמות לב ד) "אֵלֶּה אֱלֹהֶיךָ יִשְׂרָאֵל". ביום שיימחו אלה - כאילו ביום ההוא עשה הקדוש ברוך הוא שמים וארץ, זהו שכתוב: (בראשית ב ד) "בְּיוֹם עֲשׂוֹת יהוה אֱלֹהִים אֶרֶץ וְשָׁמָיִם". בזמן ההוא יהיה הקדוש ברוך הוא עם שכינתו, ויתחדש העולם, זהו שכתוב (ישעיהו סו כב): "כִּי כַּאֲשֶׁר הַשָּׁמַיִם הַחֲדָשִׁים וְהָאָרֶץ הַחֲדָשָׁה" - זה הוא "בְּיוֹם עֲשׂוֹת".

בזמן ההוא "וַיַּצְמַח יהוה אֱלֹהִים מִן הָאֲדָמָה כָּל עֵץ נְחְמָד". אבל בתחילה, עד שיימחו אלה - לא יורד מטר(~גשם) התורה. וישראל - שדומים לעשבים ולאילנות - לא יצמחו. וסוד הדבר: "וְכֹל שִׂיחַ הַשָּׂדֶה טֶרֶם יִהְיֶה בָּאָרֶץ וְכָל עֵשֶׂב הַשָּׂדֶה", בגלל ש"אָדָם אַיִן", שהם ישראל בבית המקדש, "לַעֲבוֹד אֶת הָאֲדָמָה" בקורבנות.

דבר (~פירוש) אחר:
"וְכֹל שִׂיחַ הַשָּׂדֶה" - זה משיח ראשון, [שהוא] "טֶרֶם יִהְיֶה" בארץ.
"וְכָל עֵשֶׂב הַשָּׂדֶה טֶרֶם יִצְמָח" - דָּא מָשִׁיחַ שֵׁנִי. וְלָמָּה? בְּגִין דְּלֵית תַּמָּן משֶׁה לְמִפְלַח לִשְׁכִינְתָּא, דְּעֲלֵיהּ אִתְּמָר: "וְאָדָם אַיִן לַעֲבוֹד אֶת הָאֲדָמָה".
וְרָזָא דְמִלָּה:
* (בראשית מט י) "לא יָסוּר שֵׁבֶט מִיהוּדָה" - דָּא מָשִׁיחַ בֶּן דָּוִד.
* "וּמְחוֹקֵק מִבֵּין רַגְלָיו" - דָּא מָשִׁיחַ בֶּן יוֹסֵף.
* "עַד כִּי יָבוֹא שִׁילה" - דָּא משֶׁה, חֻשְׁבַּן דָּא כְּדָא. וְלוֹ יִקְהַת עַמִּים, אַתְוָון וְלֵוי קְהָת.





