שנינו: ביום ההוא שרבי שמעון חפץ להסתלק מן העולם, והיה מסדר [את] דבריו (~דברים שמסדרים לפני המוות), התאספו החברים לבית רבי שמעון, והיו לפניו רבי אלעזר בנו, ורבי אבא, ושאר החברים, והיה מלא הבית.

הרים עיניו רבי שמעון, וראה שנתמלא הבית. בכה רבי שמעון, ואמר:
- בפעם אחרת, כאשר הייתי בבית חוליי, היה רבי פנחס בן יאיר לפני, ועד שביררנו [את] מקומי (~בגן עדן), האריכו לי (~את החיים) עד עכשיו. וכאשר שבתי (~מהחולי), סובבה האש מלפני, ומעולם לא נפסקה, ולא היה נכנס (~בגלל האש) בן אדם, אלא ברשות. ועכשיו, ראיתי שנפסקה, והנה נתמלא הבית.

בעוד שהיו יושבים, פתח עיניו רבי שמעון, וראה מה שראה, וסובבה האש את הבית. יצאו כולם, ונשארו רבי אלעזר בנו ורבי אבא, ושאר החברים ישבו בחוץ.

אמר רבי שמעון לרבי אלעזר בנו:
- צא, ראה אם כאן רבי יצחק! - [משום] שאני ערבתי לו. אמור לו, שיסדר [את] דבריו, וישב אצלי, אשרי חלקו!

קם רבי שמעון, וישב, וצחק ושמח. אמר:
- איפה אותם החברים?
קם רבי אלעזר והכניס אותם, וישבו לפניו (~של רבי שמעון).

הרים ידיו רבי שמעון, והתפלל תפילתו, והיה שמח, ואמר:
- אותם החברים שנמצאו בבית האדרא (~אדרא רבא), יזדמנו כאן!
יצאו כולם, ונשארו רבי אלעזר בנו, ורבי אבא, ורבי יהודה, ורבי יוסי, ורבי חייא.

בתוך כך, נכנס רבי יצחק. אמר לו רבי שמעון:
כמה נאה חלקך! כמה שמחה ראוי* להתוסף לך ביום הזה!
ישב רבי אבא אחר כתפיו, ורבי אלעזר לפניו.

אמר רבי שמעון:
- הנה עכשיו שעת רצון היא! אני חפץ להכנס בלא בושה לעולם הבא. והנה דברים קדושים שלא גלוים* עד עכשיו, חפץ אני לגלות לפני השכינה, שלא יאמרו שהרי בחוסר נסתלקתי מהעולם. ועד כעת טמונים היו בליבי, להכנס איתם לעולם הבא.

- וכך מסדר אני לכם: רבי אבא יכתוב, ורבי אלעזר בני ילמד, ושאר החברים ירחשו* בליבם.
קם רבי אבא מאחר כתפיו, וישב רבי אלעזר בנו לפניו. אמר לו:
- קום, בני! - משום שאחר יושב במקום ההוא.
קם רבי אלעזר.

נתעטף רבי שמעון, פתח ואמר:
- "לֹא הַמֵּתִים יְהַלְלוּ יָהּ וְלֹא כָּל יוֹרְדֵי דוּמָה" (תהלים קטו יז).
"לֹא הַמֵּתִים יְהַלְלוּ יָהּ" - כך הוא ודאי, אותם שנקראים 'מתים', שהרי הקדוש ברון הוא 'חי' נקרא, והוא שורה* עם אותם שנקראים 'חיים', ולא עם אותם שנקראים 'מתים'.
וסופו של הפסוק כתוב: "וְלֹא כָּל יוֹרְדֵי דוּמָה". וכל אותם שיורדים לדומה, בגיהנום ישארו. שונים [הם] אותם שנקראים 'חיים', משום שהקדוש ברוך הוא חפץ בכבודם.

אמר רבי שמעון:
- כמה שונה שעה זו מהאדרה (~אדרא רבא), [משום] שבאדרא הזדמן* הקדוש ברוך הוא ומרכבותיו, ועכשיו, הנה הקדוש ברוך הוא כאן, והגיע עם אותם הצדיקים שבגן עדן, מה שלא ארע באדרא.

והקדוש ברוך הוא חפץ בכבודם של הצדיקים יותר מהכבוד שלו, כמו שכתוב בירבעם, שהיה מקטר ומעביד* לעבודה זרה, והקדוש ברוך הוא האריך לו (~את החיים). וכיון שהושיט ידו לנגד עדו הנביא - התיבשה ידו, שכתוב: "וַתִּיבַשׁ יָדוֹ" (מלכיםא יג ד). ועל שעבד לעבודה זרה לא כתוב, אלא על שהושיט ידו לנגד עדו הנביא.

ועכשיו הקדוש ברוך הוא חפץ בכבוד שלנו, וכולם הגיעו עמו.

אמר:
- הנה רב המנונה הזקן כאן, וסביבו שבעים צדיקים גלופים בעיטורים*, מאירים כל אחד ואחד מזוהר זיו העתיק הקדוש, סתום מכל סתומים. והוא הגיע לשמוע בחדווא, דברים אלה שאני אומר.

בעוד שהיה יושב, אמר:
- הנה רבי פנחס בן יאיר כאן, התקינו מקומו!
נזדעזעו החברים שהיו שם, וקמו וישבו בשיפולי* הבית, ורבי אלער ורבי אבי נשארו לפניו של רבי שמעון.

אמר רבי שמעון:
- באדרא נמצאנו שכל החברים היו אומרים (~דברים), ואני עמם. עכשיו אומר אני בלבדי, וכולם מקשיבים לדיבורי*, עליונים ותחתונים. אשרי חלקי היום הזה!

פתח רבי שמעון ואמר:
- "אֲנִי לְדוֹדִי וְעָלַי תְּשׁוּקָתוֹ" (שירהשירים ז יא).
כל הימים שהתקשרתי בעולם הזה, בקשר אחד נקשרתי בו בקדוש ברוך הוא, ובגין כך, עכשיו "ועלי תשוקתו". [משום] שהוא, וכל הסיעה* הקדושה שלו, באו לשמוע בחדווא, דברים סתומים, ושבח עתיק הקדוש, סתום כל הסתומים, פרוד ונפרד מהכל, ולא פרוד, משום שהכל בו מתדבק*, והוא מתדבק בכל, הוא הכל.

עתיק כל העתיקים, סתום כל הסתומים, נתתקן ולא נתתקן*. נתתקן, בשביל לקיים הכל, ולא נתתקן, בגלל שלא נמצא.












