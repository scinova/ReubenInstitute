אמר רבי אבא:
- לא סיים המאור הקדוש למימר 'חיים', עד שנשקטו דבריו, ואני כתבתי, קיוויתי לכתוב טיפין, ולא שמעתי. ולא הרמתי [את] הראש, [משום] שהאור היה רב, ולא הייתי יכול להסתכל.

בתוך כך הזדעזעתי, שמעתי קול שקורא ואומר:
- "אֶרֶךְ יָמִים וּשְׁנוֹת חַיִּים" (משלי ג ב).
שמעתי קול אחר:
- "חַיִּים שָׁאַל מִמְּךָ" (תהלים כא ה).

כל אותו היום, לא הפסיקה האש מן הבית, ולא היה מי שמגיע אליו, [משום] שלא יכלו, [משום] שהאור והאש היה מסביבו. כל אותו היום נפלתי על הארץ, ויגעתי.

אחר שהלכה האש, ראיתי את המאור הקדוש, קודש הקודשים, שהסתלק מן העולם, התעטף, שוכב על ימינו, ופניו צוחקים.

קם רבי אלעזר בנו, ולקח [את] ידיו ונישק אותם, ואני לחכתי [את] העפר שתחת רגליו. חפצו החברים לבכות, ולא יכלו לדבר. החלו החברים בבכי, ורבי אלעזר בנו נפל שלוש פעמים, ולא יכל לפתוח [את] פיו. לאחר [מכן] פתח ואמר:
- אבא, אבא! שלושה היו, אחד חזר. עכשיו תנדוד החיה, ציפורים עפים, משתקעים בנקבים של הים הגדול, והחברים כולם שותים דם!

קם רבי חייא על רגליו, ואמר:
- עד עכשיו המאור הקדוש מסתכל עלינו. עכשיו אין הוא הזמן, אלא להשתדל בכבודו.

קם רבי אלעזר ורבי אבא, לקחו אותו בטיקרא דסיקלא, מי ראה - ערבוב של חברים, וכל הבית היה עולה ריחות. העלו אותו בפוריהיו, ולא השתמש בו, אלא רבי אלעזר ורבי אבא.

באו טריקים, ובעלי מגנים מכפר ציפורי, והבריחו אותם בני מירון, צורחים בקשרים (~מקושרים ביחד), [משום] שחשבו שלא יקבר שם.

אחר שיצא פוריה, היה עולה באויר, והאש הייתה לוהטת לפניו. שמעו קול:
- הגיעו ובואו, והתאספו להילולה של רבי שמעון, "יָבֹא שָׁלוֹם, יָנוּחוּ עַל מִשְׁכְּבוֹתָם" (ישעיה נז ב).

כאשר נכנס למערה, שמעו קול במערה:
- זה האיש, מרעיש הארץ, מרגיז ממלכות. כמה פטרין נשקטים ביום הזה בגללך, זהו רבי שמעון בן יוחאי, שאדונו משתבח בו בכל יום. אשרי חלקו, למעלה ומטה! כמה גנוזים עליונים נשמרים לו. עליו נאמר:
"וְאַתָּה, לֵךְ לַקֵּץ וְתָנוּחַ, וְתַעֲמוֹד לְגוֹרָלְךָ, לְקֵץ הַיָּמִין!" (דניאל יב יג)







