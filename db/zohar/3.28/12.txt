תִּקּוּנָא תִּנְיָינָא דְּדִיקְנָא


תִּקּוּנָא תִּנְיָינָא: מִתְתָּקַן שַׂעֲרָא, מֵרֵישָׁא דְּפוּמָא, עַד רֵישָׁא אַחֲרָא דְּפוּמָא, בְּתִקּוּנָא שָׁקִיל.


קוּם רִבִּי חִזְקִיָּה, וְקָאִים בְּקִיּוּמָךְ, וְאוֹקִיר יְקָרָא דְּתִקּוּנָא דָּא דְּדִיקְנָא קַדִּישָׁא! קָם רִבִּי חִזְקִיָּה, שָׁארֵי וְאָמַר: "אֲנִי לְדוֹדִי וְעָלַי תְּשׁוּקָתוֹ" (שיר השירים ז יא). מִי גָּרַם שֶׁ"אֲנִי לְדוֹדִי"? מִשּׁוּם דְּ"עָלַי תְּשׁוּקָתוֹ".


מִסְתַּכֵּל הֲוִינָא, וַאֲרוּ חָמִית נְהוֹרָא יַקִּירָא דְּבוּצִינָא עִלָּאָה, נָהִיר, וְסָלִיק לִתְלַת מְאָה וַחֲמִשָּׁה וְעֶשְׂרִין עִיבָר. וְחַד חָשׁוֹךְ הֲוָה אִתְסָחֵי בְּהַהוּא נְהוֹרָא, כְּמַאן דְּאִתְסְחֵי בְּהַהוּא נַהֲרָא עֲמִיקָא, דְּמֵימוֹי מִתְפַּלְּגִין, וּנְהִרִין, וְנַגְדִּין לְכָל עִיבָר, מִמָּה דְּעָלוֹי. וְסָלִיק הַהוּא נְהוֹרָא, בִּשְׂפָתָא דְּיַמָּא עִלָּאָה עֲמִיקָא, דְּכָל פִּתְחִין טָבִין וְיַקִּירִין, בְּהַהוּא פִּתְחָא אִתְפַּתְּחָן.


אֲנָא שָׁאִיל מֵהֶם, פִּשְרָא דְּחָמֵית. פָּתְחוּ וְאָמְרוּ: "נוֹשֵׂא עָוֹן" חֲמֵיתָא. אָמַר: דָּא הוּא תִּקּוּנָא תִּנְיָינָא. יָתִיב. אָמַר רִבִּי שִׁמְעוֹן: הָאִידָנָא אִתְקַשַּׁר עָלְמָא. בְּרִיךְ אַנְתְּ רִבִּי חִזְקִיָּה, לְעַתִּיקָא דְּעַתִּיקִין.


אָמַר רַבִּי שִׁמְעוֹן: כֻּלְּהוּ בּוּצִינִין - חַבְרִין דְּאַתְיָין בְּהַאי עִזְקָא קַדִּישָׁא! אַסְהַדְנָא עָלַי שְׁמַיָיא עִלָאִין דְּעִלָּאִין, וְאַרְעָא קַדִּישָׁא, עִלָּאָה דְּעִלָּאָה, דַּאֲנָא חָמֵי הַשְׁתָּא, מַה דְּלָא חָמָא בַּר נָשׁ, מִיּוֹמָא דְּסָלִיק מֹשֶׁה זִמְנָא תִּנְיָינָא לְטוּרָא דְּסִינַי, דַּאֲנָא חֲמֵינָא אַנְפָּאִי נְהִירִין, כִּנְהוֹרָא דְּשִׁמְשָׁא תַּקִּיפָא, דְּזַמִּין לְמֵיפַּק בְּאַסְוָותָא לְעָלְמָא, דִּכְתִּיב, "וְזָרְחָה לָכֶם יִרְאֵי שְׁמִי, שֶׁמֶשׁ צְדָקָה וּמַרְפֵּא בִּכְנָפֶיהָ" (מלאכי ג כ). וְעוֹד דַּאֲנָא יְדַעְנָא דְּאַנְפָּאי נְהִירִין, וּמֹשֶׁה לָא יָדַע וְלָא אִסְתָּכַּל, הֲדָא הוּא דִכְתִיב, "וּמֹשֶׁה לָא־יָדַע כִּי קָרַן עוֹר פָּנָיו" (שמות לד כט).


וְעוֹד, דַּאֲנָא חָמֵי בְּעֵינַי, תְּלֵיסַר מְכִילִין גְּלִיפִין קַמָּאי, וּנְהִירִין כְּבוּצִינִין. וְכַד אִתְפְּרִישׁ כָּל חַד מִנַּיְיהוּ מִפּוּמֵיכוֹן, אִסְתָּלִיק וְאִתְתְּקַן, וְאִתְעַטָּר וְאִתְטָמַּר בִּטְמִירוּתָא דְּתִקּוּנֵי דְּדִיקְנָא, וְכָל אַחֲרָנִין אִשְׁתַּאֲרָן. וּבְעוֹד דְּכָל חַד מִתְפְּרַשׁ בְּפוּמַיְיכוּ, נָהִיר וְאִתְעַטָּר וְיָתִיב כְּמַלְכָּא בְּגוֹ חֵילֵיהּ. וְכַד אִסְתְּיָים לְאִתְפָּרְשָׁא, סָלִיק וְאִתְעַטָּר בְּעִטְרָא קַדִּישָׁא, וְאִתְתָּקַּן וְאִתְטָמַּר, וְיָתִיב בְּתִקּוּנוֹי דְּדִיקְנָא קַדִּישָׁא, וְכֵן לְכָל חַד וְחָד. אִזְדְּרָֽזוּ חַבְרִין קַדִּישִׁין, דְּהָא בְּקִיּוּמָא דָּא לָא יְהֵא, עַד דְּיֵיתֵי מַלְכָּא מְשִׁיחָא.


קוּם, רִבִּי חִזְקִיָּה, תִּנְיָינוּת! וְאוֹקִיר תִּיקוּנָא תְּלִיתָאָה דְּדִיקְנָא קַדִּישָׁא. תָּאנָא, עַד לָא קָם רִבִּי חִזְקִיָּה, קָלָא נָפַק וְאָמַר: 'אֵין מַלְאָךְ אֶחָד עוֹשֶׂה שְׁתֵּי שְׁלִיחוּיוֹת'. אִתְרְגִישׁ רַבִּי שִׁמְעוֹן וְאָמַר: וַדַּאי כָּל חַד וְחַד בְּאַתְרֵיהּ. וַאֲנָא, וְרִבִּי אֶלְעָזָר בְּרִי, וְרִבִּי אַבָּא, אִשְׁתְּלִים שְׁלֵימָתָא עִלָּאָה.