צמר נקי


שָׁנִינוּ: בגולגולת הָרֹאשׁ, תלויות אלף־אלפי רבבות ושבעת־אלפים קצוות של שְׂעָרוֹת, לבנות ונקיות, כצמר הזה כאשר הוּא נקי, שלא יסתבך זה בזה. שלא להראות ערבוב בְּתִיקּוּנָיו. אֶלָּא הַכֹּל עַל בוריו, שלא יוצא נימה מנימה, ושערה משערה.


וְכָל קצה וְקְצֵה - יֵשׁ בו ארבע־מאות ועשר נימים של שְׂעָרוֹת, כחשבון 'קָדוֹשׁ'. וְכָל נים ונים {129a} לוהט בארבע־מאות ועשרים עוֹלָמוֹת. וְכָל עוֹלָם ועולם סתום וְגָנוּז, וְאֵין שידע אוֹתוֹ - חוּץ ~מִמֶּנּוּ~. ולוהט לארבע־מאות ועשר עבר.


וּבְכָל נים ונים, יֵשׁ מבוע שֶׁיּוֹצֵא מהמוח הסתום, וּמֵאִיר ו~שׁוֹפֵעַ~ בְּאוֹתוֹ הנים, לנימים של זְעֵיר־אַנְפִּין. ומזה מִתַּתְקָן מוחו. וְאָז, ~שׁוֹפֵעַ~ אוֹתוֹ המוח, לשלושים ושניים שבילים.


וְכָל קצה וְקְצֵה מתלהטות ותלויות, מתתקנות בְּתִיקּוּן נאה, בְּתִיקּוּן יָפֶה. מכסות עַל הגולגולת, מתתקנות קצוות של נימים, מהצד הזה, וּמֵהַצְּד הזה, עַל הגולגולת. ולמדנו: כל נים ונים, נקרא 'המשך המבוע', סְתוּמִים שֶׁיּוֹצְאִים מהמוח הסתום.


וְשָׁנִינוּ: משערותיו של בן־אדם, נודע מה הוּא - אִם דין,  אוֹ אִם רַחֲמִים, מכְּאשר עוברים עָלָיו אַרְבָּעִים שָׁנָה, וַאֲפִילּוּ כאשר הוּא עלם - נודע מהשערות  בשערו, בזקנו, ובגבות עֵינָיו.


קצוות שְׂעָרוֹת, תלויות בתיקונו, נקיים כצמר נקי, עַד כתפיו. עַד כתפיו?? עולה דעתך?! אֶלָּא, עַד רָאשֵׁי כתפיו, שלא יראה העורף, מִשּׁוּם שכתוב: "כִּי פָנוּ אֵלַי עוֹרֶף וְלֹא פָנִים" (ירמיה ב כז). והשיער עולה אחוריהם של הָאָוזְנַיִים, שלא לכסות עָלָיו, שכתוב: "יִהְיוּ־נָא עֵינֶיךָ פְּתֻחוֹת וְאָזְנֶיךָ קַשֻּׁבוֹת" (דִּבְרֵי הַיָּמִים ב ו מ).


הַשֵּׂיעָר שיוצאו מֵאֲחוֹרֵי אוזניו - כולו בְּשִׁיקּוּל, קצוות לא יוֹצְאוֹת זו מִזּוֹ, תִּיקּוּן שָׁלֵם, תִּיקּוּן יָאֶה, תִּיקּוּן יָפֶה, ~תאווה~ לִרְאוֹת, תשוקה וּשְׂמֵחָה של צַדִּיקִים, שֶׁהֵם בִּזְעֵיר־אַנְפִּין, לִרְאוֹת ולהתדבק בְּתִיקּוּנָיו של הָעַתִּיק הסתום מֵהַכֹּל.


שלושה־עשר נימים של שְׂעָרוֹת עוֹמְדִים מהצד הזה, וּמֵהַצְּד הזה של הגולגולת, כְּנֶגֶד פָּנָיו. ובהם מתחילות שְׂעָרוֹת להתחלק.

אֵין שְׂמֹאל בזה הָעַתִּיק הסתום - הַכֹּל יָמִין. נראה וְלֹא נראה, סתום וְלֹא סתום. וְזֶה בְּתִיקּוּנָיו, כל שֶׁכֵּן בו.


ועל זה, תאבו בני ישראל לצרף בליבם, שכתוב: "הֲיֵשׁ יְהֹוָה בְּקִרְבֵּנוּ אִם אָיִן" (שמות יז ז) - בֵּין זְעֵיר־אַנְפִּין שֶׁנִּקְרָא "יְהֹוָה", וּבֵין אָרִיךְ־אַנְפִּין שֶׁנִּקְרָא "אַיִן". מַדּוּעַ נענשו? מִשּׁוּם שלא עָשׂוּ בַּחֲבִיבוּת, אֶלָּא בניסיון, שכתוב: "וְעַל נַסּוֹתָם אֶת יְהֹוָה לֵאמֹר הֲיֵשׁ יְהֹוָה בְּקִרְבֵּנוּ אִם אָיִן" (שמות יז ז) .


בהתחלקות השערות, הוֹלֶכֶת דֶּרֶךְ אַחַת, שֶׁמְּאִירָה למאתים וְשִׁבְעִים עוֹלָמוֹת. וּמִמֶּנָּה מאירה הַדֶּרֶךְ של זְעֵיר־אַנְפִּין, שמאירים בה צַדִּיקִים לעולם הבא, זֶהוּ שכתוב: "וְאוֹרַח צַדִּיקִים כְּאוֹר נוֹגַהּ, הוֹלֵךְ וָאוֹר עַד־נְכוֹן הַיּוֹם" (משלי ד יח).

ומהדרך הההיא מתחלק לְשֵׁשׁ־מֵאוֹת ושלושה־עשר דַּרְכִּי הַתּוֹרָה, שמפריד בִּזְעֵיר־אַנְפִּין, שכתוב בו: "כָּל־אָרְחוֹת יְהֹוָה חֶסֶד וְאֱמֶת …" (תהלים כה י)