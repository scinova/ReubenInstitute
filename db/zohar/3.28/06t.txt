צמר נקי


שָׁנִינוּ: בגולגולת הָרֹאשׁ, תלויות אלף־אלפי רבבות ושבעת־אלפים קצוות של שְׂעָרוֹת, לבנות ונקיות, כצמר הזה כאשר הוּא נקי, שלא יסתבך זה בזה. שלא להראות ערבוב בְּתִיקּוּנָיו. אֶלָּא הַכֹּל עַל בוריו, שלא יוצא נימה מנימה, ושערה משערה.


וְכָל קצה וְקְצֵה - יֵשׁ בו ארבע־מאות ועשר נימים של שְׂעָרוֹת, כחשבון 'קָדוֹשׁ'. וְכָל נים ונים {129a} לוהט בארבע־מאות ועשרים עוֹלָמוֹת. וְכָל עוֹלָם ועולם סתום וְגָנוּז, וְאֵין שידע אוֹתוֹ - חוּץ ~מִמֶּנּוּ~. ולוהט לארבע־מאות ועשר עבר.


ׂוּבְכָל נים ונים יֵשׁ מבוע שֶׁיּוֹצֵא מהמוח הסתום וּמֵאִיר ו~שׁוֹפֵעַ~ בְּאוֹתוֹ הנים לנימים של זְעֵיר־אַנְפִּין, ומזה מִתַּתְקָן מוחו, וְאָז, ~שׁוֹפֵעַ~ אוֹתוֹ המוח לשלושים ושניים שבילים.


וְכָל קבוצה וקבוצה מתלהטות ותלויות, מתתקנות בְּתִיקּוּן נאה, בְּתִיקּוּן יָפֶה, מחפה עַל הגולגולת, מתתקנות קבוצות הנימים, מהצד הזה וּמֵהַצְּד הזה, עַל הגולגולת. ושנינו: כל נים ונים נקרא 'המשך מבוע' [שיוצא] ממבועים סְתוּמִים שֶׁיּוֹצְאִים מהמוח הסתום.


וְשָׁנִינוּ: משערותיו של בן־אדם, נודע מה הוּא - אִם דין, [אוֹ] אִם רַחֲמִים, מכְּאשר עוברים עָלָיו אַרְבָּעִים שָׁנִים, וַאֲפִילּוּ כאשר הוּא עלם - נודע מהשערות - בשערו, בזקנו, ובגבות עֵינָיו.


קצוות שְׂעָרוֹת, תלויות בתיקוניו, נקיים כצמר נקי, עַד כתפיו. עַד כתפיו?? עלתה [זאת ב]דעתך?! אֶלָּא, עַד רָאשֵׁי כתפיו, שלא יראה העורף, מִשּׁוּם שכתוב: "כִּי פָנוּ אֵלַי עוֹרֶף וְלֹא פָנִים" (ירמיה ב כז). והשיער עולה אחריהם של הָאוֹזְנַיִים, שלא לכסות עָליהם, שכתוב: "יִהְיוּ־נָא עֵינֶיךָ פְּתֻחוֹת וְאָזְנֶיךָ קַשֻּׁבוֹת" (דברי־הימים־ב ו מ).


הַשֵּׂיעָר שיוצא מֵאֲחוֹרֵי אוזניו - כולו בְּשִׁיקּוּל, לא יוֹצֵא זה מִזּה, תִּיקּוּן שָׁלֵם, תִּיקּוּן יָאֶה, תִּיקּוּן יָפֶה, ~תאווה~ לִרְאוֹת: התשוקה והשמחה של הצַדִּיקִים, שֶׁהֵם בִּזְעֵיר־אַנְפִּין, [היא] לִרְאוֹת ולהתדבק בְּתִיקּוּנָיו של הָעַתִּיק הסתום מֵהַכֹּל.


שלושה־עשר נימים של שְׂעָרוֹת עוֹמְדִים מהצד הזה וּמֵהַצְּד הזה של הגולגולת, כְּנֶגֶד פָּנָיו. ובהם, מתחילות השְׂעָרוֹת להתחלק.

אֵין שְׂמֹאל בזה הָעַתִּיק הסתום - הַכֹּל יָמִין. נראה וְלֹא נראה, סתום וְלֹא סתום. וְזֶה בְּתִיקּוּנָיו, כל שֶׁכֵּן בו.


ועל זה, נתאוו בני ישראל לצרף בליבם, [ולהבין את] שכתוב: "הֲיֵשׁ יהוה בְּקִרְבֵּנוּ אִם אָיִן" (שמות יז ז) - בֵּין זְעֵיר־אַנְפִּין שֶׁנִּקְרָא "יהוה", וּבֵין אָרִיךְ־אַנְפִּין שֶׁנִּקְרָא "אַיִן". מַדּוּעַ נענשו? מִשּׁוּם שלא עָשׂוּ בַּחֲבִיבוּת, אֶלָּא בניסיון, שכתוב: "וְעַל נַסּוֹתָם אֶת יהוה לֵאמֹר הֲיֵשׁ יהוה בְּקִרְבֵּנוּ אִם אָיִן" (שמות יז ז) .


בהתחלקות השערות, הוֹלֶכֶת דֶּרֶךְ אַחַת, שֶׁמְּאִירָה למאתים וְשִׁבְעִים עוֹלָמוֹת. וּמִמֶּנָּה מאירה הַדֶּרֶךְ של זְעֵיר־אַנְפִּין, שמאירים בה צַדִּיקִים לעולם הבא, זה הוא שכתוב: "וְאוֹרַח צַדִּיקִים כְּאוֹר נוֹגַהּ, הוֹלֵךְ וָאוֹר עַד־נְכוֹן הַיּוֹם" (משלי ד יח).

ומהדרך ההיא נפרדת לְשֵׁשׁ־מֵאוֹת ושלושה־עשר דַּרְכֵּי הַתּוֹרָה, שמחולק בִּזְעֵיר־אַנְפִּין, שכתוב בו: "כָּל־אָרְחוֹת יהוה חֶסֶד וְאֱמֶת …" (תהלים כה י)