תִּקּוּנָא חֲמִישָּׁאָה


התיקון החמישי: יוצאת דרך אחרת מתחת הפה, זהו שכתוב, "לֹא־הֶחֱזִיק לָעַד אַפּוֹ" (מיכה ז יח). קוּם רִבִּי יוֹסֵי! קָם רִבִּי יוֹסֵי, פָּתַח וְאָמַר: "אַשְׁרֵי הָעָם שֶׁכָּכָה לּוֹ, אַשְׁרֵי הָעָם שֶׁיְהֹוָה אֱלֹהָיו" (תהלים קמד טו). "אַשְׁרֵי הָעָם שֶׁכָּכָה לּוֹ" - מַהוּ "שֶׁכָּכָה לּוֹ"? כמו שנאמר, "וַחֲמַת הַמֶּלֶךְ שָׁכָכָה" (אסתר ז י), נשקט מכעסו.


דבר אחר, נשקט בכעסו. זהו שכתוב, "וְאִם־כָּכָה אַתְּ־עוֹשֶׂה לִּי, הָרְגֵנִי נָא הָרוֹג" (במדבר יא טו). זהו דין הדינים; "אַשְׁרֵי הָעָם שֶׁיְהֹוָה אֱלֹהָיו" - רחמי הרחמים.


דָּבָר אַחֵר, "שֶׁכָּכָה" - השם שכולל את כל השמות, והקדוש ברוך הוא מעביר את כעסו, ומניח לזעיר אנפין, ומעביר את כעסו על כל אלו שבחוץ.


שלמדנו, שהדרך העליונה של הזקן הקדוש, שהוא יורד תחת נקבי החוטם של העתיק, וזאת הדרך התחתונה - שקולות הן בכל, זאת למעלה, וזאת למטה. למעלה - "עוֹבֵר עַל־פֶּשַׁע"; למטה - "לֹא־הֶחֱזִיק לָעַד אַפּוֹ". ולמדנו, "לֹא־הֶחזִיק" - שאין מקום לשבת. כמו שלמעלה נותן מקום להעביר, כך למטה, נותן מקום להעביר.


למדנו, שבכל מקום, שבזה העתיק, הנסתר מהכל, דרך מתגלה - טוב לכולם שלמטה, שהרי נראית עצה לעשות טוב לכל. מה שסתום ולא מתגלה, אינו עצה, ואין מי שידע אותו, אלא הוא בלבדו. עמו שעדן עליון, אין מי שידע אותו אלא הוא עתיק העתיקים. ועל זה כתוב, "מַה־גָּדְלוּ מַעֲשֶׂיךָ יְהֹוָה, מְאֹד עָמְקוּ מַחְשְׁבוֹתֶיךָ" (תהלים צב ו). אָמַר רַבִּי שִׁמְעוֹן: יתתקנו מעשיך לעולם הבא, מעתיק העתיקים