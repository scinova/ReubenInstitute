גולגלתא דזעיר אנפין


למדנו, שכשעלה ברצון הראש הלבן, לעשות יוקרה ליוקרתו, תיקן, והכין, והוציא מנר של אפלה, ניצוץ אחד, נשב בו, התקרר, ועלה רצונו, והתפשט לשלוש מאות ושבעים עיברים, והניצוץ עומד. ומתחיל לצאת האויר הטהור, ומתגלגל, נשב בו, התתקן והתפשט, ויצאה גולגולת אחת חזקה, והתפשט לארבעה צדדים.


ובזה האויר הטהור, נשאב הניצוץ והתאחד, ונכלל בו. 'בו', עלה בדעתך? אלא, נסתר 'בו'. ומשום כך, זאת הגולגולת מתפשטת בצדדיה, וזה האויר הוא נסתר הנסתרים של עתיק ימים, ברוח שגנז.


בזאת הגולגולת התפשטו האש מצד אחד, והאויר מצד אחד. והאויר הטהור עומד עליה מזה הצד; והאש הטהורה עומדת מזה הצד. מהו האש כאן? אלא, אין היא אש, אבל הניזוץ הזה, שנכלל באויר הטהור, מאיר למאתיים ושבעים עולמות, והדין מצדדיו נמצא, ובגלל זה, זאת הגולגולת נקראת 'גולגולת חזקה'.


בגולגולת זאת, יושבים תשעת אלפי רבבות עולמות, שנוטלים עליה, וסומכים עליה. בזאת הגולגולת, נוטף טל מהראש הלבן, שמתמלא ממנה תמיד. ומזה הטל שמתנער מראשו, עתידים המתים להחיות.


והוא טל שנכלל בשני גוונים, מצד הראש הלבן, לבן בתוכו, שכולל כל הלבנים. אבל כשמתיישבים בזה הראש של זעיר אנפין, מתגלה בו האדום, כזה הבדולח שהוא לבן, ומתגלה הגוון האדום הגוון הלבן.


ומשום כך כתוב, "וְרַבִּים מִיְּשֵׁנֵי אַדְמַת־עָפָר יָקִיצוּ, אֵלֶּה לְחַיֵּי עוֹלָם, וְאֵלֶּה לַחֲרָפוֹת לְדִרְאוֹן עוֹלָם" (דניאל יב ב). "לְחַיֵּי עוֹלָם" - משום שראוים לאותו הלבן, שבא מהצד של עתיק ימים, ארוך הפנים. "לַחֲרָפוֹת לְדִרְאוֹן עוֹלָם" - משום שראוים לאותו האדום של זעיר אנפין, והכל כלול באותו הטל, זהו שכתוב, "כִּי טַל אוֹרוֹת טַלֶּךָ" (ישעיה כו יט). "אוֹרוֹת" - שניים. ואותו הטל שנוטף, נוטף כל יום לשדה תפוחים, כגווני הלבן והאדום.


זאת הגולגולת מאיר בשני גוונים, לזה הצד ולזה הצד. ומזה האויר הטהור, מתפשט מהגולגולת לפניו מאה וחמישים רבבות עולמות. ומשום כך נקרא 'זְעֵיר אַנְפִּין'. ובשעה שצריך, התפשטו פניו, וארוכים באותו הזמן, משום שהבחין בפניו של עתיק העתיקים, וחס על העולם.


ומזאת הגולגולת, יוצא עיבר אחד, לכל אלו שלמטה, ונותנים שכר הלבנה לעתיק ימים. כשעולים בחשבון תחת השרביט. וכנגד זה, "בֶּקַע לַגוּלְגֹּלֶת" (שמות לח כו) למטה, כשעולים בחשבון. וזה ה"בֶּקַע" הוא שכר הלבנה, נמצא ממנו לעתיק ימים