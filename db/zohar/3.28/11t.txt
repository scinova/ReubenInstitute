התיקון הראשון של הזקן


התיקון הראשון: הרי למדנו, שכל שערה ושערה, וכל נימה ונימה, לא נדבקת לחברתה. ומתחילים נימי הזקן להתתקן, מהתיקון של שיער הראש.


כאן יש להסתכל, אם כל נימי שיערות הראש, ונימי הזקן היקר העליון, במשקל אחד נשקלים, מדוע אלו ארוכים, ואלו לא ארוכים? מדוע נימי הזקן לא ארוכים כל כך, וקשים, ואלו של הראש לא קשים, אלא חלקים?


אלא, כל הנימים שקולים, של הראש ושל הזקן. של הראש ארוכים על כתפיים, להמשיך מהראש לראש של זעיר אנפין, מאותה המשכת המוח, למוח שלו. ומשום כך, לא היו קשים, ועל זה, ראוים להיות רכים.


למדנו, מה שכתוב, "חָכְמוֹת בַּחוּץ תָּרֹנָּה" (משלי א כ), וּלְבַסּוֹף כתוב, "בָּרְחוֹבוֹת תִּתֵּן קוֹלָהּ". פסוק זה, אין תחילתו כסופו, אין סופו כתחילתו. אלא, "חָכְמוֹת בַּחוּץ תָּרֹנָּה" - כשנמשך מהמוח הסתום של זעיר אנפין, באותם נימים, כאילו מתחברים בחוץ שני מוחות, ונעשים מוח אחד. משום שאין קיום למוח התחתון, אלא בקיום של המוח העליון. וכשנמשך מזה לזה, כתוב, "תִּתֵּן קוֹלָהּ" - אחד.


ומשום שנמשך ממוח למוח באותם נימים, הם לא נמצאים קשים. מה הטעם? משום שאם נמצאים קשים, לא נמשכת החוכמה למוח בהם. משום כך, אין החוכמה יוצאת מבן אדם שהוא קשה ובעל רוגז. שכתוב, "דִּבְרֵי חֲכָמִים בְּנַחַת נִשְׁמָעִים" (קהלת ט יז). ומכאן למדנו, מי ששערות ראשו קשות, אין החוכמה מתישבת איתו.


ועל זה הן ארוכות, להביא תועלת לכל. מהו 'לכל'? להכנס על חוט השדרה, שמושקים מהמוח. ומשום זה, לא תלוי שיער הראש על שיער הזקן. ששיער הראש תלוי ועולה על אוזניו לאחורו, ולא תלוי על הזקן, משום שלא צריך להערב אלו באלו, שכולם מתחלקים בדרכם.


למדנו, שכל השערות - בין של הראש, ובין של הזקן - כולן לבנות כשלג. ולמדנו, אלה של הזקן - קשות כולן. מה הטעם? משום שהן חזקות מכל חוזק, להוריד אותן שלוש עשרה מידות, מעתיק העתיקים. ואלה המידות מלפני האוזניים מתחילות, ואלה המידות - סתומות הן. שלא תתערבנה באחרות.


ואם תאמר שאין אחרות כמוהן - לא. שלמדנו שלוש עשרה מידות של רחמים מהעתיק הקדוש: "מִי־אֵל כָּמוֹךָ" - אחת. "נוֹשֵׂא עָוֹן" - שתיים. "וְעוֹבֵר עַל־פֶּשַׁע" - שלוש. "לִשְׁאֵרִית נַחֲלָתוֹ" - אַרְבַּע. "לֹא־הֶחֱזִיק לָעַד אַפּוֹ" - חָמֵשׁ. "כִּי־חָפֵץ חֶסֶד הוּא" - שש (מיכה ז יח). "יָשׁוּב יְרַחֲמֵנוּ" - שבע. "יִכְבּוֹש עֲוֹנוֹתֵינוּ" - שמונה. "וְתַשְׁלִיךְ בִּמְצוּלוֹת יָם כָּל־חַטֹּאתָם" - תשע (מיכה ז יט). "תִּתֵּן אֱמֶת לְיַעֲקֹב" - עשר. "חֶסֶד לְאַבְרָהָם" - אחת עשרה. "אֲשֶׁר־נִשְׁבַּעְתָּ לַאֲבוֹתֵינוּ" - שתיים עשרה. "מֵימֵי קֶדֶם" - שלוש עשרה (מיכה ז כ). כנגד זה, "אֵל רַחוּם וְחַנּוּן ..." (שמות לד ו) - הן למטה.


ואם תאמר, משה איך לא אמר אלה עליונות? אלא, משה לא הצטרך, אלא למקום שהדין נמצא, ובמקום שהדין נמצא, לא צריך כך לומר. ומשה לא אמר, אלא בזמן שישראל חטאו, והדין היה תלוי, ומשום כך לא אמר משה, אלא במקום שהדין נמצא. אבל בזה המקום - סדור שבח עתיק הימים - מסדר הנביא.


ואותם שלושה עשר תיקוני הזקן עליון הקדוש, נסתר הנסתרים - חזקים לשבור ולאכוף כל גזרי הדינים. מי שרואה הזקן העליון הקדוש, טמון הטמונים, שלא יתבייש ממנו?! ומשום כך, כל שערותיו קשות, וחזקות בתיקוניו.


ואם תאמר, אם כך, הרי שערות שלמטה, הן שחורות, למה לא היו זאת כזאת? שלמדנו שכתוב,  "קְווּצּוֹתָיו תַּלְתַּלִּים שְׁחוֹרוֹת כָּעוֹרֵב" (שיר השירים ה יא). וכתוב: "וּשְׂעַר רֵישֵׁיהּ כַּעֲמַר נְקֵא" (דניאל ז ט). לא קשה - זה בזקן העליון, זה בזקן התחתון. ועל זה, כשניתנה התורה לישראל, ניתנה באש שחורה על גבי אש לבנה.


ועיקר הדבר, משום שאלה השערות, משום שמהמוח נמצאים, להמשיך למוח שלמטה, טהן למעלה מן הזקן. הזקן בפני עצמו הוא, וכל תיקוניו בפני עצמם הם, הזקן בפני עצמו, והשערות בפני עצמן.


התיקון הראשון הוא תיקון שמתחיל מתחילת שערות הראש. ולמדנו, כל תיקוני הזקן, לא נמצאים אלא ממוח הראש. וכאן לא מפורש כך, שהרי לא נמצא אלא תיקון זה, שיורד מתחילת שערות הראש, כך נמצא.


ומזה הזקן, נודע כל מה שבראש, שאלף עולמות חתומות בטבעת שטהורה, טבעת שכוללת את כל הטבעות.


האורך של כל שערה, שיורדת מלפני אוזניו, אינה ארוכה, ולא נדבקת זאת בזאת, ולא יורדות אלה השערות, מכשנמשכות, נמשכות ותלויות.


והתחלת התיקון הראשון, שלושלים ואחד קוצים שווים, נמשכים עד תחילת הפה. ושלוש מאות ותשעים נימים נמצאים בכל קוץ וקוץ.


שלושים ואחד קוצים שווים, שהיו בתיקון הראשון, כוחם לאכוף למטה, כחשבון 'אל'. מהו 'אל'? חזק, יכול. ובכל קוץ וקוץ, מתחלקים שלושים ואחד עולמות, חזקים, שולטים, לעיין, שלושים ואחד בצד זה, ושלושים ואחד בצד זה. וכל עולם ועולם ממנו, מתחלק לאלף עולמות שמשתוקקים לעידון רב. והכל סתום בראש הזקן שכלול וחזק, וכלולים בזה ה'אל'.ואם כל זה, זה ה'אל' אוכף לרחמים, שרחמי עתיק הימים, מתבסם, ונכלל, ומתפשט בו.


מדוע עד הפה? מִשּׁוּם שכתוב, "דִּינָא יְתִיב וְסִפְרִין …(הדין ישוב וספרים ... )" (דניאל ז י). מהו "דִּינָא יְתִיב (הדין ישוב)"?. ישוב למקומו שלא ישלוט. זהו שכתוב, "פֶּלֶא יוֹעֵץ אֵל גִּבּוֹר" (ישעיה ט ה) - "אֵל" שהוא "גִּבּוֹר", ומתבשם בזקן הקדוש של עתיק הימים. והסוד שכתוב, "מִי אֵל כָּמוֹךָ" (מיכה ז יח), על עתיק הימים נאמר, בתיקון הראשון של הזקן הקדוש העליון.


העולם הראשון, שיוצא מהתיקון הראשון, שולט ויורד, ועולה לאלף אלפי רבבי רבבות בעלי מגינים. וממנו מתאחדים, במידה בטבעת גדולה.


העולם השני, שיוצא מזה התיקון, שולט, ויוצא, ויורד, ועולה לחמישים ושבעה אלפי דרגות, בעלי יבבה, ומתאחדות ממנו, לאכוף בעורף בלבן.


העולם השלישי, שיוצא מזה התיקון, שולט, ויורד, ועולה לתשעים ושישה אלפי בעלי יללה, ומתאחדים ממנו כבוסיטא לבדיל. ומזה התיקון, נאכפים כולם, ומתבסמים במרירות הדמעות, שמתבסמות בים הגדול.


מי שרואה תיקון זה, של הזקן הקדוש, העליון, היקר, שלא יתבייש ממנו?! מי רואה נסתרות קוצי השערות שתלויות מזה הזקן. יושב בעטרת העטרות, עטרות כל העטרות, עטרות שלא נכללות בעטרות, עטרות שלא כשאר העטרות, עטרות, שעטרות שלמטה נאחזות מהן. ומשום כך, אלו התיקונים, הם תיקונים שלמטה, מהם נאחזים.


תיקונים שמתתקנים, שצריך להתברך, מי שצריך ברכה. שכל התיקונים שמתתקנים, כנגדם ברכות נמצאות, ונעשה מה שנעשה. הכל כלול באלה התיקונים, הכל זוקפים כנגד תיקוני המלך החזק, העתיק הסתום מהכל, וכולם מתבסמים מתיקונים אלה.


למדנו, אם עתיק העתיקים, קדוש הקדושים, לא מתתקן באלה התיקונים - לא נמצאים עליונים ותחותומים, והכל היו כאילו לא היו. ולמדנו, עד כמה זוהרים אלה תיקוני הזקן? שלושה עשר. וכל זמן ששלושה עשר אךה נמצאים, זוהרים אלה שלמטה, והכל בחשבון של אלה שלושה עשר, נמצק זקן המלך העתיק, היקר מכל. הכל כאחד הוא, נסתר ויקר.


ומשום שהוא יקר ונסתר מהכל, לא נזכר בתורה, ולא מתגלה. ואיזה זקן מתגלה? הזקן של הכהן הגדול העליון. ומזה הזקן, יורד לזקן הכהן הגדול שלמטה. מהו זקן הכהן הגדול? זקן הכהן הגדול השמונה תיקונים מתתקן. ומשום כך, שמונה תיקונים לכהן הגדול, כשמשחה יורדת על זקנו, זהו שכתוב, "כַּשֶׁמֶן הַטּוֹב עַל־הָרֹאשׁ יוֹרֵד עַל־הַזָּקָן" (תהלים קלג ב).


ומאין לנו? שכתוב, "שֶׁבֶת אַחִים גַּם יָחַד" (תהלים קלג א). "גַּם" - לְרַבּוֹת כֹּהֵן גָּדוֹל שלמטה, שכל זמן שהכהן הגדול שלמטה, משמש בכהונה גדולה, כִּבְיָכוֹל כֹּהֵן גָּדוֹל שלמעלה, משמש בכהונה גדולה.


זה תיקון אחד של זקן העתיק, הסתום מהכל. אמר לו רבי שמעון: נאה לך רבי יצחק, לראות ביקר תיקוני הזקן, וסבר פני עתיק הימים, עתיק העתיקים. אשרי חלקך, ואשרי חלקי עמכם בעולם הבא