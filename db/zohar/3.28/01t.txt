הקדמה


- לָמַדְנוּ - אָמַר רַבִּי שִׁמְעוֹן לַחֲבֵרִים - עַד מָתַי נֵשֵׁב בְּקִיּוּם עַמּוּד אֶחָד? כָּתוּב: "עֵת לַעֲשׂוֹת לַיְהֹוָה, הֵפֵרוּ תּוֹרָתֶךְ" (תהלים קיט קכו).  הַיָּמִים קְצָרִים, וּבַעֲלֵי הַחוֹב דּוֹחֵק. הַכָּרוֹז קוֹרֵא כָּל יוֹם, וְקוֹצְרֵי הַשָּׂדֶה מוּעָטִים הֵם, וְהֵם בְּשׁוּלֵי הַכֶּרֶם, לֹא מַשְׁגִּיחִים, וְלֹא יוֹדְעִים, לְאֵיזֶה מָקוֹם הוֹלְכִים כְּמוֹ שיאות.


- הִתאספו, הַחֲבֵרִים לְבֵית הָאִדְּרָא, לְבוּשִׁים שִׁרְיוֹן סַיִף, וּרְמָחִים בִּידֵיכֶם! הִזְדָּרְזוּ בְתִקּוּנֵיכֶם, בְּעֵצָה, בְּחָכְמָה, בְּשֵׂכֶל, בְּדַעַת, בְּמַרְאֶה, בַּיָּדַיִם, בָּרַגְלַיִם. הַמְלִיכוּ עֲלֵיכֶם אֶת מִי שֶׁבִּרְשׁוּתוֹ החַיִּים וְהַמָוֶת, _כְּדֵי_ לִגְזֹר דִּבְרֵי אֱמֶת, דְּבָרִים שֶׁקְּדוֹשִׁים עֶלְיוֹנִים מַקְשִׁיבִים לָהֶם, וּשְׂמֵחִים לשמוע אוֹתָם וְלָדַעַת אוֹתָם.


יָשַׁב רַבִּי שִׁמְעוֹן וּבָכָה, וְאָמַר:

- אוֹי אִם אֲגַלֶּה, אוֹי אִם לֹא אֲגַלֶּה!

הַחֲבֵרִים שֶׁהָיוּ שָׁם שָׁתְקוּ. עָמַד רַבִּי אַבָּא וְאָמַר לוֹ:

- אִם נוֹחַ לִפְנֵי מַר לְגַלּוֹת, הֲרֵי כָּתוּב: "סוֹד יְהֹוָה לִירֵאָיו" (תהילים כה יָד), וַהֲרֵי חֲבֵרִים אֵלּוּ - יִרְאֵי הַקָּדוֹשׁ בָּרוּךְ־הוּא הֵם, וּכְבָר נִכְנְסוּ בְּאִדְּרַת בֵּית־הַמִּשְׁכָּן, מֵהֶם נִכְנְסוּ, מֵהֶם יָצְאו.


שָׁנִינוּ, שנִמְנוּ הַחֲבֵרִים לִפְנֵי רַבִּי שִׁמְעוֹן, וְנִמְצְאוּ:

• רַבִּי אֶלְעָזָר בְּנוֹ,

• וְרַבִּי אַבָּא,

• וְרַבִּי יְהוּדָה,

• וְרַבִּי יוֹסֵי בַּר־יַעֲקֹב,

• וְרַבִּי יִצְחָק,

• וְרַבִּי חִזְקִיָּה בַּר־רַב,

• וְרַבִּי חִיָּיא,

• וְרַבִּי יוֹסֵי,

• וְרַבִּי יֵיסָא.

יָדַיִם נָתְנוּ לְרַבִּי שִׁמְעוֹן, וְאֶצְבָּעוֹת זָקְפוּ לְמַעְלָה, וְנִכְנְסוּ בְשָׂדֶה בֵּין הָאילנות וְיָשְׁבוּ. קָם רַבִּי שִׁמְעוֹן וְהִתְפַּלֵּל את תְּפִלָּתוֹ. יָשַׁב בְּתוֹכָם, וְאָמַר:

- כָּל אֶחָד יָשִׂים יָדיו בְּחָזְקוֹ.

שָׂמוּ יְדֵיהֶם, וְלָקַח אוֹתָם. פָּתַח וְאָמַר:

- "אָרוּר הָאִישׁ אֲשֶׁר יַעֲשֶׂה פֶסֶל וּמַסֵּכָה, תּוֹעֲבַת יְהֹוָה, מַעֲשֵׂה יְדֵי חָרָשׁ, וְשָׂם בַּסָּתֶר" (דְּבָרִים כז טו).

וְעָנוּ כֻּלָּם וְאָמְרוּ אָמֵן.


פָּתַח רַבִּי שִׁמְעוֹן וְאָמַר:

- "עֵת לַעֲשׂוֹת לַיְהֹוָה", מַדּוּעַ "עֵת לַעֲשׂוֹת לַה"? מִשּׁוּם שֶׁ"הֵפֵרוּ תּוֹרָתֶךְ". מַה _פירוש_ "הֵפֵרוּ תּוֹרָתֶךְ"? תּוֹרָה שֶׁלְּמַעְלָה, שֶׁהִיא מִתְבַּטֶּלֶת אִם לֹא ייעשה בְּתִקּוּנֵיו ~זֶה~. וּלְעַתִּיק־יָּמִים נֶאֱמַר. כָּתוּב: "אַשְׁרֶיךְ יִשְׂרָאֵל, מִי כָמוֹךָ" (דְּבָרִים לג כט), וְכָתוּב: "מִי־כָמֹכָה בָּאֵלִם יְהֹוָה" (שמות טו יא).


קָרָא לְרַבִּי אֶלְעָזָר בְּנוֹ, וְהוֹשִׁיבו לְפָנָיו, וּלְרַבִּי אַבָּא מהָצַּד הָאַחֵר, וְאָמַר:

- אָנוּ כְּלַל הַכֹּל. עַד עַכְשָׁו הִתְתַּקְּנוּ הָעוֹמְדִים.

שָׁתְקוּ. שָׁמְעוּ קוֹל, וְאַרְכֻּבּוֹתֵיהֶם - זו לָזו נָקְשׁוּ. מה הוּא הקוֹל? קוֹל שֶׁל כְּנֻפְיָה עֶלְיוֹנָה ~שֶׁמִּתְכַּנְּסִים~.


שָׂמַח רַבִּי שִׁמְעוֹן, וְאָמַר:

- "יְהֹוָה שָׁמַעְתִּי שִׁמְעֲךְ יָרֵאתִי" (חבקוק ג ב). שָׁם יָאוּת הָיָה לִהְיוֹת יָרֵא. אָנוּ בַּחֲבִיבוּת ~תלינו~ את הַדָּבָר, שֶׁכָּתוּב: "וְאָהַבְתָּ אֵת יְהֹוָה אֱלֹהֶיךְ" (דְּבָרִים ו הַ), וְכָתוּב: "מֵאַהֲבַת יְהֹוָה אֶתְכֶם" (דְּבָרִים ז ח), וְכָתוּב: "אָהַבְתִּי אֶתְכֶם" (מלאכי א ב).


רַבִּי שִׁמְעוֹן פָּתַח וְאָמַר:

- "הוֹלֵךְ רָכִיל מְגַלֶּה־סּוֹד וְנֶאֱמַן־רוּחַ מְכַסֶּה דָבָר" (משלי יא). "הוֹלֵךְ רָכִיל" - פָּסוּק זֶה קָשֶׁה, 'אִישׁ רָכִיל' מבקש לוֹ לוֹמַר, מי "הוֹלֵךְ"? אֶלָּא מִי שֶׁלֹּא הִתְיַשֵּׁב בְּרוּחוֹ וְלֹא הֲוָה נֶאֱמָן - אוֹתוֹ דָּבָר שֶׁשָּׁמַע הוֹלֵךְ בְּתוֹכוֹ כְּקָנֶה בְמַיִם, עַד ~שֶׁמּוֹצִיא אוֹתוֹ~ הַחוּצָה. מָה הַטַּעַם? מִשּׁוּם שֶׁאֵין רוּחוֹ רוּחַ שֶׁל עֲמִידָה. אֲבָל מִי שֶׁרוּחוֹ רוּחַ עֲמִידָה, בּוֹ כָּתוּב: "וְנֶאֱמַן־רוּחַ מְכַסֶּה דָבָר". "וְנֶאֱמַן־רוּחַ" - קִיּוּם הָרוּחַ, בָּרוּחַ תָּלוּי הַדָּבָר. וְכָתוּב: "אַל־תִּתֵּן אֶת־פִּיךְ לַחֲטִיא אֶת־בְּשָׂרֶךְ" (קהלת הַ הַ).


וְאֵין הָעוֹלָם מִתְקַיֵּם אֶלָּא בְּסוֹד. וְכִי אִם בְּדִבְרֵי הָעוֹלָם נצטרך סוֹד, בִּדְבָרִים סוֹדֵי הַסּוֹדוֹת שֶׁל עַתִּיק־יָּמִים, שֶׁלֹּא נִמְסְרוּ אֲפִילּוּ לְמַלְאָכִים עֶלְיוֹנִים, עַל אַחַת כַּמָּה וְכַמָּה.

אָמַר רַבִּי שִׁמְעוֹן:

- לַשָּׁמַיִם לֹא אֹמַר שֶׁיַּקְשִׁיבוּ, לָאָרֶץ לֹא אֹמַר שֶׁתִּשְׁמַע, שֶׁהֲרֵי אָנוּ עַמּוּדֵי הָעוֹלָמוֹת, לָמַדְנוּ סוֹדֵי הַסּוֹדוֹת.

כאשר פָּתַח רַבִּי שִׁמְעוֹן בְּסוֹדֵי הַסּוֹדוֹת, הִזְדַּעֲזַע הַמָּקוֹם, וְהַחֲבֵרִים הִתְחַלְחֲלוּ.