התיקון השני של הזקן


התיקון השני: מתתקן השיער, מתחילת הפה, עד תחילה אחרת של הפה, בתיקון שקול.


קום רבי חזקיה, ועמוד בקיומך, והוקר יקר תיקון זה של הזקן הקדוש! קם רבי חזקיה, התחיל ואמר: "אֲנִי לְדוֹדִי וְעָלַי תְּשׁוּקָתוֹ" (שיר השירים ז יא). מי גרם ש"אֲנִי לְדוֹדִי"? משום ש"עָלַי תְּשׁוּקָתוֹ".


מסתכל הייתי, והנה ראיתי אור יקר של נר עליון, מאיר, ועולה לשלוש מאות ועשרים וחמישה עיברים. ואחד חשוך היה מתרחץ באותו אור, כמי שמתרחץ באותו נהר עמוק, שמימיו מתחלקים, ומאירים, וזורמים לכל עיבר, ממה שעליו. ועולה אותו האור, בשפת הים העמוק העליון, שכל פתחים טובים ויקרים, באותו הפתח נפתחים.


אני שאלתי מהם, פשר שראיתי. פתחו ואמרו: "נושא עון" ראית. אמר: זה הוא התיקון השני. ישב. אמר רבי שמעון: עכשיו נתקשר העולם. ברוך אתה רבי חזקיה, לעתיק העתיקים.


אמר רבי שמעון: כל הנרות - חברים שבאים בזאת הטבעת הקדושה! אני מעיד על השמיים, העליונים מעליונים, והארץ הקדושה, העליונה מעליונה, דאני רואה עכשיו, מה שלא ראה בן אדם, מהיום שעלה משה בפעם השנייה להר סיני, שאני ראיתי פני מאירים, כאור שמש חזקה, שעתיד לצאת ברפואה לעולם, שכתוב, "וְזָרְחָה לָכֶם יִרְאֵי שְׁמִי, שֶׁמֶשׁ צְדָקָה וּמַרְפֵּא בִּכְנָפֶיהָ" (מלאכי ג כ). ועוד שאני ידעתי שפני מאירים, ומשה לא ידע, ולא הסתכל, זהו שכתוב, "וּמֹשֶׁה לָא־יָדַע כִּי קָרַן עוֹר פָּנָיו" (שמות לד כט).


ועוד, שאני רואה בעיני, שלוש עשרה מידות מחוקקות לפני, ומאירים כנרות. וכשמתפרש כל אחד ממנן מפיכם, עולה ומתתקן, ומתעטר ומתסתתר בנסתרות תיקוני הזקן, וכל האחרים נשארים. ובעוד שכל אחד מתפרש מפיכם, מאיר ומתעטר ויושב כמלך בתוך בצבאותיו. וכשמסתיים להתפרש, עולה ומתעטר בעטרת קדושה, ומתתקן מסתתר, ויושב בתיקוניו של הזקן הקדוש, וכן לכל אחד ואחד. הזדרזו חברים קדושים, שהרי בקיום זה לא יהיה, עד שיבוא המלך המשיח.


קום, רבי חזקיה, בשנית! והוקר התיקון השלישי של הזקן הקדוש.  למדנו, שעד שלא קם רבי חזקיה, קול יצא ואמר: 'אֵין מַלְאָךְ אֶחָד עוֹשֶׂה שְׁתֵּי שְׁלִיחוּיוֹת'. התרגש רבי שמעון ואמר: ודאי כל אחד ואחד במקומו. ואני, ורבי אלעזר בני, ורבי אבא, נשלמת השלמות העליונה