הזקן של ארוך פנים


פתח רבי שמעון ואמר: אוי למי שמושיט ידו בזקן: היקר העליון, של הזקן הקדוש, נסתר וסתום מהכל! זקן של השבח ההוא, זקן שסתום ויקר מכל תיקוניו, זקן שלא יודעים עליונים ותחתונים, זקן שלא היה בן אדם נביא או וקדוש שיתקרב לראות אותו, זקן שהוא תלוי בשיערותיו עד הטבור של הלב, הלבן כשלג, היקר שביקרים, נסתר הנסתרים,  אמונה של אמונת הכל.


למדנו, בנסתרות הספר, שזה הזקן הוא אמונת הכל, יוצא מאוזניו, ויורד מסביבו של הפה הקדוש, ויורד ועולה, ומכסה במנחה של הבושם הטוב, הלבן של היקר. ויורד בשווה, ומכסה עד הטבור. הוא הזקן היקר, אמונה שלמה, שנוזלים בו שלוש עשרה נביעות, מבועים של שמן טוב,  בשלושה עשר תיקונים מתתקן.


התיקון הראשון: מתתקן השיער מלמעלה, ומתחיל מאותו התיקון של שיער ראשו, שעולה בתיקונו למעלה מאוזנו, ויורד מלפני הפתח האוזניים, בחוט אחד, במשקל טוב, עד ראש הפה.


התיקון השני: מתתקן השיער מראש הפה, ועולה עד הראש האחר של הפה, בתיקון שקול.


התיקון השלישי: מהאמצע שמתחת לחוטם, מתחת שני נקבים, יוצאת דרך אחת, והשיער נפסק באותה הדרך, ומלא שיער מהצד הזה ומהצד הזה, בתיקון שלם, מסביבה של הדרך ההיא.


התיקון הרביעי: מתתקן השיער ויורד תחת הפה, מראש אחד לראש אחד, בתיקון שלם.


התיקון החמישי: תחת הפה יוצאת דרך אחרת, בשיקול של הדרך העליונה, ואלה שתי הדרכים רשומות עך הפה, מכאן ומכאן.


התיקון השישי: מתתתקן השיער, ועולה ויוצא מלמטה למעלה לראש הפה, ומכסה מנחת הבושם הטוב, עד ראש הפה שלמעלה. ויורד השיער לראש פתח  הדרך מתחת לפה.


התיקון השביעי: נפסק השיער, ונראים שני תפוחים, במנחת הבושם הטוב, יפים ונאים למראה, בגללם מתקיים העולם, זהו שכתוב, "בְּאוֹר פְּנֵי מֶלֶךְ חַיִּים" (משלי טז טו).


התיקון השמיני: יוצא חוט אחד של שערות שסובבות את הזקו, ותלויות בשווה עד הטבור.


התיקון התשיעי: מתעוררות ומתערבות שערות הזקן, עם אותן שערות שתלויות בשווה, ולא יוצאות זו מזו.


התיקון העשירי: יורדות שערות תחת הזקן, ומכסות הגרון שתחת הזקן.


התיקון האחד עשר: שלא יוצאים נים מנים, ומשוערים בשיעור שלם.


התיקון השניים עשר:  שלא תלויות שערות על הפה, והפה מתפנה מכל צדדיו, ונאות שערות סביב סביב לו.


התיקון השלושה עשר: שתלויות שערות מתחת לזקן, מכאו ומכאן, ביקר נאה, ביקר יפה, מכסה על הטבור. לא נראה מכל פני מנחת הבושם, חוץ מאותם תפוחים יפים לבנים, שמוציאים חיים לעולם, מראים שמחה לזעיר אנפין.


בשלושה עשר תיקונים אלו, נמשכים יורדים שלושה עשר מבועים של משחה, ונמשכים לכל אותם שלמטה. ומאירים באותה המשחה. ונמשחים מאותה המשחה, שבשלושה עשר תיקונים אלו נרשם הזקן היקר, הסתום מהכל, של עתיק העתיקים. משני תפוחים יפים של פניו, מאירים פניו של זעיר אנפין, וכל כפתור ופרח שנמצאים למטה, מאירים ומתלהטים מאותו האור שלמעלה.שלושה עשר תיקונים אלו, נמצאו בזקן, ובשלמות הזקן בתיקוניו, נקראים 'בן אדם נאמן', שכל מי שרואה זקנו, תולה בו אמונתו.


למדנו בנסתרות הספר, שלושה עשר ציקונים אלו, שתלוים בזקן היקר, בשביעי נמצאים בעולם, ונפתחים בשלושה עשר שערי רחמים. ומי שמושיט ידו להישבע, כמי שנשבע בשלושה עשר תיקוני הזקן. זאת באריף אנפין, בזעיר אנפין בכמה? אמר לרבי יצחק: קום בקיומך, וסלסל בסלסול תיקון המלך הקדוש, איך יתתקנו!


קם רבי יצחק, פתח ואמר: "מִי־אֵל כָּמוֹךָ נוֹשֵׂא עָוֹן …" (מיכה ז יח), "יָשׁוּב יְרַחֲמֵנוּ …" (מיכה ז יט), "תִּתֵּן אֱמֶת לְיַעֲקֹב …" (מיכה ז כ). למדנו, ששלוש עשרה מידות נראות כאן, וכולן יוצאות משלושה עשר מבועים של שמן תיקוני הזקן הקדוש, עתיק העתיקים, נסתר הנסתרים. למדנו, שתיקון הזקן נסתר וסתום, נסתר ולא נסתר, סתום ולא סתום. בתיקוניו נודע ולא נודע. 