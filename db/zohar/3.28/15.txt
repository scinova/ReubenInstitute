תִּקּוּנָא חֲמִישָּׁאָה


תִּקּוּנָא חֲמִישָּׁאָה: נָפִיק אוֹרְחָא אַחֲרָא מִתְּחוֹת פּוּמָא, הֲדָא הוּא דִכְתִיב, "לֹא־הֶחֱזִיק לָעַד אַפּוֹ" (מיכה ז יח). קוּם רִבִּי יוֹסֵי! קָם רִבִּי יוֹסֵי, פָּתַח וְאָמַר: "אַשְׁרֵי הָעָם שֶׁכָּכָה לּוֹ, אַשְׁרֵי הָעָם שֶׁיְהֹוָה אֱלֹהָיו" (תהלים קמד טו). "אַשְׁרֵי הָעָם שֶׁכָּכָה לּוֹ" - מַהוּ "שֶׁכָּכָה לּוֹ"? כְּמָה דְאַתְּ אָמֵר "וַחֲמַת הַמֶּלֶךְ שָׁכָכָה" (אסתר ז י), שָׁכִיךְ מֵרוּגְזֵיה.


דָּבָר אַחֵר, שָׁכִיךְ בְּרוּגְזֵיהּ. הֲדָא הוּא דִכְתִיב, "וְאִם־כָּכָה אַתְּ־עוֹשֶׂה לִּי, הָרְגֵנִי נָא הָרוֹג" (במדבר יא טו). דָּא הוּא דִּינָא דְּדִינָא; "אַשְׁרֵי הָעָם שֶׁיְהֹוָה אֱלֹהָיו" - רַחֲמֵי דְּרַחֲמֵי.


דָּבָר אַחֵר, "שֶׁכָּכָה" - שְׁמָא דְּכָלִיל כָּל שְׁמָהָן, וְקוּדְשָׁא בְּרִיךְ הוּא מַעְבַּר רוּגְזֵיהּ, וַאֲנַח בֵּיהּ לִזְעֵיר אַנְפִּין, וּמַעֲבִיר עַל כָּל אִינּוּן דִּלְבַר.


דְּתַנְיָא, אָרְחָא עִלָּאָה דְּדִיקְנָא קַדִּישָׁא, דְּאִֽיהוּ נָחִית תְּחוֹת נוּקְבֵי דְּחוֹטָמָא דְּעַתִּיקָא, וְהַאי אָרְחָא דִּלְתַתָּא - שְׁקִילָן אִינּוּן בְּכֹלָּא, דָּא לְעֵילָּא, וְדָא לְתַתָּא. לְעֵילָּא - "עוֹבֵר עַל־פֶּשַׁע"; לְתַתָּא - "לֹא־הֶחֱזִיק לָעַד אַפּוֹ". וְתָנֵינָן, "לֹא־הֶחזִיק" - דְּלָא אִית אֲתָר לְמֵיתַב. כְּמָה דִּלְעֵילָּא יָהִיב אַתְרָא לְאַעְבְּרָא, כַּךְ לְתַתָּא, יָהִיב אֲתָר לְאַעְבְּרָא.


תָּאנָא, בְּכָל אֲתָר, דִּבְהַאי עַתִּיקָא, טְמִירָא דְּכֹלָּא, אָרְחָא אִתְגַּלְיָיא - טַב לְכֻלְּהוּ דִּלְתַתָּא, דְּהָא אִתְחֲזֵי עֵיטָא לְמֶעְבַּד טַב לְכֹלָּא. מַאן דְּסָתִים וְלָא אִתְגַּלְיָיא, לֵית עֵיטָא, וְלֵית מַאן דְּיֵדַע לֵיהּ, אֶלָּא הוּא בִּלְחוֹדוֹי. כְּמָה דְּעֵדֶן עִלָּאָה, לֵית דְּיֵדַע לֵיהּ אֶלָּא הוּא עַתִּיקָא דְּעַתִּיקֵי. וְעַל הַאי כְּתִיב, "מַה־גָּדְלוּ מַעֲשֶׂיךָ יְהֹוָה, מְאֹד עָמְקוּ מַחְשְׁבוֹתֶיךָ" (תהלים צב ו). אָמַר רַבִּי שִׁמְעוֹן: יִתְתַּקְּנוּן עוֹבָדָךְ לְעָלְמָא דְּאָתֵי, מֵעִם עַתִּיקָא דְּעַתִּיקִין.