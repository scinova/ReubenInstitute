

העין של ארוך פנים




למדנו: המצח הזה מתפשט במאתיים ושבעים אלפי אורות הנרות המאירים מעדן העליון. שלמדנו: יש עדן שמאיר לעדן. עדן עליון לא מתגלה, והוא סתום בסתימה, ולא מתחלק לדרכים, כמו שאמרנו. והעדן הזה שלמטה, מתחלק בשביליו, לשלושים ושניים שבילים.


הֲדָא הוּא דִכְתִיב: "אֱלֹהִים הֵבִין דַּרְכָּהּ וְהוּא יָדַע אֶת מְקוֹמָהּ" (איוב כח כג).


"וְהוּא יָדַע אֶת מְקוֹמָהּ" - דָּא עֵדֶן דִּלְעֵילָּא, דְּיָדַע עַתִּיק־יוֹמִין, סְתִימָאָה דְּכֹלָּא.


זה הוא שכתוב: "אֱלֹהִים הֵבִין דַּרְכָּהּ וְהוּא יָדַע אֶת מְקוֹמָהּ" (איוב כח כג).


"וְהוּא יָדַע אֶת מְקוֹמָהּ" - זה גן עדן שלמעלה, שידע עתיק־ימים, הסתום מהכל.


עינים




עיניו של הראש הלבן, משתנות הן משער העיניים - אין כסות על העין, ואין להן גבות על העין. מה הטעם? שכתוב: "הִנֵּה לֹא יָנוּם וְלֹא יִישָׁן שׁוֹמֵר יִשְׂרָאֵל" (תהלים קכא ד). ישראל שלמעלה. וכתוב: "אֲשֶׁר עֵינֶיךָ פְּקוּחוֹת" (ירמיה לב יט). ולמדנו: שכל מה שבא ברחמים - אין לו כסות על העין, ואין לו גבות על העין. כל שכן הראש הלבן, שלא צריך כלום.




אָמַר רִבִּי שִׁמְעוֹן לְרִבִּי אַבָּא: למה זה רמוז? אמר לו: לדגי הים, שאין להם כסות על העין, ואין להם גבות על העין, ולא ישנים, ולא צריכים שמירה על העין. כל שכן עתיק מכל עתיק, שלא צריך שמירה. וכל שכן שהוא משגיח על הכל, והכל ניזון ממנו ולא ישן, זהו שכתוב, "הִנֵּה לֹא יָנוּם וְלֹא יִישָׁן שׁוֹמֵר יִשְׂרָאֵל", יִשְׂרָאֵל שלמעלה.




כתוב, "הִנֵּה עֵין יְהֹוָה אֶל יְרֵאָיו" (תהלים לג יח), וכתוב, "עֵינֵי יְהֹוָה הֵמָּה מְשׁוֹטְטִים בְּכָל הָאָרֶץ" (זכריה ד י). לא קשה - זה בזעיר אנפין, זה בארוך הפנים. ועם כל זה, שתי עיניים הן, וחזרו לאחד, עין שהיא לבן בתוך לבן, ולבן שכולל כל לבן.




לבן הראשון, מאיר ועולה, ויורד להסתכל, שצרור בצרור. למדנו, שהכה זה הלבן, והדליק שלוש נרות, שנראים 'הוֹד', 'הָדָר', וְ'חֶדְוָה', ולוהטים בשמחה בשלמות.




לבן השני, מאיר, ועולה ויורד, והכה והדליק שלושה נרות אלרים, שנקראים 'נֶצַח', 'חֶסֶד' וְ'תִפְאֶרֶת', ולוהטים בשלימות בשמחה.




לבן השלישי, לוהט ומאיר, ויורד ועולה, ויוצא מסתימת המוח. ומכה בנר האמצעי השביעי, ומוציא דרך למוח התחתון, ומתלהטים כולם הנרות שלמטה. אמר רבי שמעון: נאה הוא, ועתיק הימים יפקח עין זאת עליך, בשעה שתצטרך לה.




למדנו, לבן בתוך לבן, ולבן שכולל כל לבן. לבן הראשון, מאיר, ועולה, ויורד למטה, לשלושת הנרות שלצד שמאל, ולוהטים ורוחצים בזה הלבן, כמי שרוחץ בבשמים טובים, ובריחות, על מה שהיו עליו בהתחלה.




לבן השני יורד, ועולה, ומאיר לשלושת הנרות שלצד ימין, ולוהטים, ורוחצים בזה הלבן, כמי שרוחץ בבשמים טובים ובריחות, על מה שהיה עליו בהתחלה.




לבן השלישי מאיר, ועולה, ויורד, ויוצא הארת הלבן, תוך תוכו של המוח, ומכה בשער שחור, כשמצטרך, ובראש, ובמוח הראש, ומאיר לשלושת הכתרים שנשארו, כמו שצריך לגלות, אם נוח לפני עתיק הסתום מהכל.




ולמדנו, שלא סתומה זאת העין, והן שתיים, וחוזרות לאחת. הכל הוא ימין, ואין בו שמאל. לא נם ולא ישן, ולא צריך שמירה. אין מי שמגן עליו, הוא מגן על הכל, ומההשגחה של זאת העין ניזונים כולם.




למדנו, שאם העין הזאת נסתמת רגע אחד, לא יכולים להתקיים כולם, משום כך נקראת 'עין פקוחה', 'עין עליונה', 'עין קדושה', 'עין ההשגחה', 'עין שלא ישנה ולא נמה', 'עין שהיא השמירה של הכל', 'עין שהיא קיום הכל'. ועל זה כתוב, "טוֹב עַיִן הוּא יְבוֹרָךְ" (משלי כב ט), אַל תקרא 'יְבוֹרָךְ', אֶלָּא 'יְבָרֵךְ'. שזה נקרא "טוֹב עַיִן", וממנו מברך לכל.




ולמדנו, שאין הארה לעין התחתונה, להתרחץ מאדמימות ומשחורות, חוץ מכשרואה מזה האור הלבן של העין העליונה, שנקראת  "טוֹב עַיִן". ואין שיודע כשמאירה העין העליונה הקדושה הזאת, ורוחצת לעין התחתונה הזאת, חוץ ממנו.




ועתידים צדיקים, זכאים עליונים, לראות זאת ברוח החכמה, זהו שכתוב, "כִּי עַיִן בְּעַיִן יִרְאוּ" (ישעיה נב ח). מתי? "בְּשׁוּב יְהֹוָה צִיּוֹן". וכתוב, "אֲשֶׁר־עַיִן בְּעַיִן נִרְאָה אַתָּה יְהֹוָה" (במדבר יד יד). ואם לא העין העליונה הטובה, שמשגיחה ורוחצת את העין התחתונה, לא יכול העולם להתקיים רגע אחד.




למדנו בנסתרות הספר, שההשגחה של העין התחתונה, כשמשגיח האור העליון בו, ונכנס אותו האור של העליונה בתחתונה, שממנו מאיר הכל, זהו שכתוב, "אֲשֶׁר־עַיִן בְּעַיִן נִרְאָה אַתָּה יְהֹוָה" (במדבר יד יד).




כתוב, "הִנֵּה עֵין יְהֹוָה אֶל־יְרֵאָיו" (תהלים לג יח), וכתוב, "עֵינֵי יְהֹוָה הֵמָּה מְשׁוֹטְטִים בְּכָל־הָאָרֶץ" (זכריה ד י). זָכוּ - "עֵין יְהֹוָה אֶל־יְרֵאָיו", העין שלמעלה. לא זָכוּ - "עֵינֵי יְהֹוָה הֵמָּה מְשׁוֹטְטוֹת", העין שלמטה.




שלמדנו, מפני מה זכה יוסף, שלא שלטה בו עין הרע? מפני שזכה להיות מושגח בעין טובה עליונה, זהו שכתוב, "בֵּן פּוֹרָת יוֹסֵף בֵּן פּוֹרָת עֲלֵי־עָיִן" (בראשית מט כב). מדוע הוּא "בֵּן פּוֹרָת"? "עֲלֵי־עָיִן", כְּלוֹמַר עַל סִבַּת עַיִן שהשגיחה בו.




וכתוב, "טוֹב־עַיִן הוּא יְבוֹרָךְ" (משלי כב ט), מה הטעם? "כִּי־נָתַן מִלַּחְמוֹ לַדָּל". מה הטעם שנקרא 'אחת'? בוא ראה, בעינו שלמטה, יש עין ימנית, ויש עין שמאלית, והן שתיים, בשני אופנים. אבל כאן, אין עין שמאלית. ושתיהן בדרגה אחת עולות, והכל ימין. ומשום כך, עין אחת, ולא שתיים.




ולמדנו, שהעין הזאת, שהיא עין של השגחה, פקוחה תמיד, מחייכת תמיד, ושמחה תמיד, שאינו כך למטה, שכלולים באדום ובשחור ובלבן, בשלוש גוונים, ואינה תמיד פקוחה, שלה גבה מכסה על העין. ועל זה כתוב, "עוּרָה לָמָּה תִישַׁן יְהֹוָה" (תהלים מד כד), "פְּקַח יְהֹוָה עֵינֶיךָ"  (מלכים ב יט טז).




כשמתפקח - יש מי שמתפקח לטוב, ומי שלא מתפקח לטוב. אוי למי שמתפקח והעין מתערבצ באדום, ואדום נקרא לנגדו, ומכסה על העין. מי יינצל ממנו?אבל עתיק ימים, טוב העין, לבן בתוך לבן, לבן שכולל כל הלבנים. אשרי חלקו, למי שישגיח עליו, לבן אחד מהם. ועל זה ודאי כתוב,  "טוֹב עַיִן הוּא יְבוֹרָךְ". וכתוב, "בֵּית יַעֲקֹב לְכוּ וְנֵלְכָה בְּאוֹר יְהֹוָה" (ישעיה ב ה).




למדנו, ששמו של העתיק סתום מהכל, ולא מפורש בתורה, חוץ ממקום אחד, שנשבע זעיר אנפין לאברהם, שכתוב, "בִּי נִשְׁבַּעְתִּי נְאֻם יְהֹוָה" (בראשית כב טז), נאום של זעיר אנפין, וכתוב, "בְּךָ יְבָרֵךְ יִשְׂרָאֵל" (בראשית מח כ), ישראל שלמעלה, וכתוב, "יִשְׂרָאֵל אֲשֶׁר בְּךָ אֶתְפָּאָר" (ישעיה מט ג), לישראל אמר זאת. ולמדנו, שעתיק ימים אמרו, וזה וזה יפה.




למדנו, שכתוב, "חָזֵה הֲוִית עַד דִּי כָּרְסָוָון רְמִיו, וְעַתִּיק יוֹמִין יְתִיב (רואה הייתי עד שכסאות הושלכו, ועתיק ימים יושב)" (דניאל ז ט). "כָּרְסָוָון רְמִיו (כסאות מושלכים)", מי הוּא? אמר לרבי יהודה קום בקיומך והתקן כיסא זה!




אמר רבי יהודה: כתוב, "כּוֹרְסְיֵיהּ שְׁבִיבִין דִּי נוּר (כיסאו שביבים של אש)" (דניאל ז ט), ועתיק ימים יושב על זה הכיסא. מה הטעם? שלמדנו, שאם עתיק ימים לא יושב על זה הכיסא, לא יכול להתקיים העולם, מלפני אותו הכיסא. כאשר יושב עתיק ימים עליו, נכפפים לאותו הכיסא, ומי שרוכב שולט. בזמן שנוטל מזה הכיסא, ויושב על כיסא אחר, הכיסא הראשון מושלך, שלא שולט אלא ההוא שרוכב בו עתיק ימים. אמר רבי שמעון לרבי יהודה: יתתקן דרכך, ויבוא בך מעתיק ימים