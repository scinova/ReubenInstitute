אוזני קטן פנים


למדנו, שכתוב, "הַטֵּה אֱלֹהַי אָזְנְךָ וּשֲׁמַע" (דניאל ט יח), זאת האוזן שנעשית תחת השערות, ושערות תלויות עליה. וזאת האוזן נעשית ברישומי רשומות לפנימיות, כמו שעשה דרגה בעקומה. מה הטעם בעקומה? משום שיתעכב הקול להכנס במוח, ויבחין בו המוח, ולא בבהילות, כדי לשמוע טוב ורע. ולמדנו, שמזאת העקומה שבתוך האוזניים, תלויים כל אותם בעלי הכנפיים, שכתוב בהם, "כִּי עוֹף הַשָּׁמַיִם יוֹלִיךְ אֶת־הַקּוֹל וּבַעַל כְּנָפַיִם יַגֵּיד דָּבָר" (קהלת י ב).


בתוך האוזן, נוטף משלושת חללי המוח, לזה נקב האוזניים. ומתוך אותו הנטיף, נכנס קול באותה העקומה, ומצתרף באותו הנטיף, בין טוב ובין רע. טוב - שכתוב, "כִּי־שֹׁמֵעַ אֶל־אֶבְיוֹנִים יְהֹוָה" (תהלים סט לד). רע - שכתוב, "וַיִּשְׁמַע יְהֹוָה וַיִּחַר אַפּוֹ וַתִּבְעַר־בָּם אֵשׁ יְהֹוָה" (במדבר יא א).


וזה האוזן סתום לבחוץ, והעקומה נכנסת לתוך, לאותו הנקב של הנטיף מהמוח, בשביל לאסוף את הקול פנימה, שלא יצא החוצה, ויהיה נסתר וסתום מכל צדדיו. משום כך הוא סוד. אוי להוא שמגלה סודות! דמי שמגלה סודות - כאילו מכחיש את התיקון שלמעלה, שמתתקן כדי להכניס סודות, ושלא יצאו החוצה.


למדנו, שבשעה שצועקים ישראל במועקה, ושערות מתגלות מעל האוזניים, אז נכנס הקול באוזניים, באותו הנקב שנוטף מהמוח, ונאסף במוח, ויוצא בנקבי החוטם. ומתקטן החוטם, ומתחמם, ויוצא אש ועשן מאותם הנקבים, ומתעוררות כל הגבורות, ועושה נקמות.


ובטרם יוצאים מאותם נקבים אש ועשן, עולה אותו הקול למעלה, ומכה בראש המוח, ונוזלות שתי דמעות מהעניים, ויוצא מנחיריו עשן ואש, בקול ההוא שזורם להם בחוץ.


בהוא הקול שנכנס באוזניים, נמשכים ומתעוררים כל אלו, משום כך כתוב, "וַיִּשְׁמַע יְהֹוָה וַיִּחַר אַפּוֹ וַתִּבְעַר־בָּם אֵשׁ יְהֹוָה" בהיא השמיעה של ההוא קול, מתעורר המוח. למדנו, שכתוב, "הַטֵּה אֱלֹהַי אָזְנְךָ", כְּלוֹמַר מרכין אוזניים. שש מאות אלף רבבות הן בעליהם של כנפיים, שתלויים באלו האוזניים. והכל נקראים 'אָזְנֵי יְהֹוָה'. ומה שנאמר "הַטֵּה יְהֹוָה אָזְנְךָ", "אָזְנְךָ" - על קטן פנים נאמר.


מהצד של חלל אחד של המוח תלויות אוזניים. ומחמישים שערים שיוצאים מההוא חלל, יש שער אחד, ששופע ויוצא ומתפתח בההוא נקב של האוזן. ומצד ההתפשטות של ההוא החלל של חמישים שערים, מתפשט בגוף במקום שהלב שורה, ועל זה באוזן קורא בו 'בְּחִינָה', ובלב קורא בו 'בְּחִינָה', שכתוב, "כִּי־אֹזֶן מִלִּין תִּבְחָן" (איוב לד ג), וכתוב, "וּבֹחֵן לִבּוֹת וּכְלָיוֹת" (תהלים ז י), מִשּׁוּם שממקום אחד מתפשטים.


למדנו בצניעות הספר, גמו שהאוזן הזאת מבחינה בין טוב ובין רע, כך הכל. שבזעיר אנפין יש צד של טוב ורע, ימין ושמאל, רחמים ודין. וזאת האוזן כלולה במוח. ומשום שנכללת במוח ובחלל אחד, נכללת בקול שנכנס בה, ובאוזן נקראת בה 'שְׁמִיעָה'. וּבִ'שְׁמִיעָה' אִתְכְּלִיל 'בִּינָה'. "שְׁמַע" - כְּלוֹמַר, 'הָבֵן', נמצא שהכל באחד משקל נשקל. ודברים אלו לבעליהם של הבעלים ניתן, לשמוע, ולהסתכל, ולדעת.


בוא ראה, כתוב, "יְהֹוָה שָׁמַעְתִּי שִׁמְעֲךָ יָרֵאתִי" (חבקוק ג ב). זה הפסוק נודע, שכשהנביא הקדוש שמע, והסתכל, וידע, ועמד על תיקונים אלו, כתוב "יָרֵאתִי", שם נאה הוא לפחד ולהישבר לפניו, זה בזעיר אנפין נאמר.


כשהסתכל וידע, מה כתוב "יְהֹוָה פָּעָלְךָ בְּקֶרֶב שָׁנִים חַיֵּיהוּ" - זה לעתיק ימים נאמר. ובכל מקום שנמצא "יְהֹוָה ׀ יְהֹוָה", בְּיוֹ״ד הֵ״א שתי פעמים, אוֹ בְּאָלֶ״ף דָּלֶ״ת וְיוּ״ד הֵ״א - אחד לזעיר אנפין, ואחד לעתיק העתיקים. ואף על פי שכולם אחד, ושם אחד נקראו.


ולמדנו, מתי נקרא שם מלא? בזמן שכתוב "יְהֹוָה אֱלֹהִים". שזה הוא שם מלא, שעתיק מהכל, ומזעיר אנפין. והכל הוא שם מלא, כמו שביארנו, "וַיִּטַּע יְהֹוָה אֱלֹהִים" (בראשית ב ח), שֵׁם מָלֵּא בִּנְטִיעוֹת הגן. ובכל מקום "יְהֹוָה אֱלֹהִים" נקרא שם מלא? "יְהֹוָה ׀ יְהֹוָה", הכל הוא בכלל. וההוא זמן מתעוררים רחמים בכל.


"יְהֹוָה פָּעָלְךָ בְּקֶרֶב שָׁנִים חַיֵּיהוּ" - לְעַתִּיק יוֹמִין נאמר. "מַאן פָּעָלְךָ" - זעיר אנפין. "בְּקֶּרֶב שָׁנִים"- הן 'שָׁנִים קַדְמוֹנִיּוֹת', שנקראות 'יְמֵי קֶדֶם', ולא נקראות 'שְׁנוֹת עוֹלָם'. "שָׁנִים קַדְמוֹנִיּוֹת" הן 'יְמֵי קֶדֶם'. 'שְׁנוֹת עוֹלָם' אלה הן 'יְמֵי עוֹלָם'. וכאן, "בְּקֶרֶב שָׁנִים" - מהן "שָׁנִים"? 'שָׁנִים קַדְמוֹנִיּוֹת'. "חַיֵּיהוּ" למי? "חַיֵּיהוּ" לִזְעֵיר אַנְפִּין. שכל הארה שלו מאותן "שָׁנִים קַדְמוֹנִיּות" התקיימו, ומשום כך אמר "חַיֵּיהוּ". "בְּרוֹגֶז רַחֵם תִּזְכּור" - להוא חֶסֶד עליון של עתיק העתיקים, שבו מתעורר רחמים לכל, למי שרוצה לרחם, ולמי שראוי לרחם