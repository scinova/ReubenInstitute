דיקנא דאריך אנפין


פָּתַח רַבִּי שִׁמְעוֹן וְאָמַר:

- וַוי מַאן דְּאוֹשִׁיט יְדוֹי בְּדִיקְנָא יַקִּירָא עִלָּאָה, דְּסָבָא קַדִּישָׁא, טְמִיר וְסְתִים מִכֹּלָּא! דִּיקְנָא דְּהַהִיא תּוּשְׁבַּחְתָּא, דִּיקְנָא דְּסָתִים וְיַקִּיר מִכָּל תִּקּוּנוֹי, דִּיקְנָא דְּלָא יָדְעִין עִלָּאִין וְתַתָּאִין, דִּיקְנָא דְּהִיא תּוּשְׁבַּחְתָּא דְּכָל תֻּושְׁבַּחְתִּין, דִּיקְנָא דְּלָא הֲוָה בַּר־נָשׁ, נְבִיאָה, וְקַדִּישָׁא, דְּיִקְרַב לְמֶחֱמֵי לֵיהּ, דִּיקְנָא דְּהִיא תַּלְיָיא בְּשַׂעֲרוֹי עַד טַבּוּרָא דְּלִבָּא, חִוָּורָא כְּתַלְגָּא, יַקִּירָא דְּיַקִּירִין, טְמִירָא דִּטְמִירִין, מְהֵימְנוּתָא דִּמְהֵימְנוּתָא דְּכֹלָּא.


תָּאנָא, בִּצְנִיעוּתָא דְּסִפְרָא, דְּהַאי דִּיקְנָא, מְהֵימְנוּתָא דְּכֹלָּא, נָפֵיק מֵאוּדְנוֹי, וְנָחֵית סוּחְרָנֵיהּ דְּפוּמָּא קַדִּישָׁא, וְנָחֵית וְסָלֵיק, וְחָפֵי [בְּתַקְרוּבְתָּא סַגִּי|בְּתַקְרוּבְתָּא] דְּבוּסְמָא טָבָא, חִוָּורָא דְּיַקִּירָא. וְנָחֵית בְּשִׁקּוּלָא, וְחָפֵי עַד טַבּוּרָא. הוּא דִּיקְנָא יַקִּירָא, מְהֵימְנָא שְׁלִימָא, דְּנָגְדִּין בֵּיהּ תְּלַת עֲשַׂר נְבִיעִין, מַבּוּעִין דִּמְשַׁח רְבוּת טָבָא, בִּתְלַת עֲשַׂר תִּקּוּנִין מִתְתַּקְּנָא.


תִּקּוּנָא קַדְמָאָה: מִתְתַּקַּן שַׂעֲרָא מִלְּעֵילָּא, וְשָׁארִי מֵהַהוּא תִּקּוּנָא דִּשְׂעַר רֵישֵׁיהּ, דְּסָלֵיק בְּתִקּוּנוֹי לְעֵילָּא מֵאוּדְנוֹי, וְנָחֵית מִקַּמֵּי פִּתְחָא דְּאוּדְנִין, בְּחַד חוּטָא, בְּשִׁקּוּלָא טָבָא, עַד רֵישָׁא דְּפוּמָּא.


תִּקּוּנָא תִּנְיָינָא: מִתְתַּקַּן שַׂעֲרָא מֵרֵישָׁא דְּפוּמַּא, וְסָלֵיק עַד רֵישָׁא אַחֲרָא דְּפוּמָּא, בְּתִקּוּנָא שָׁקִיל.


תִּקּוּנָא תְּלִיתָאָה: מֵאֶמְצָעִיתָא דִּתְחוֹת חוּטְמָא, מִתְּחוֹת תְּרֵין נוּקְבִּין, נָפֵיק חַד אוֹרְחָא, וְשַׂעֲרָא אִתְפְּסַק בְּהַהוּא אָרְחָא, וּמַלְיָא מֵהַאי גִּיסָא וּמֵהַאי גִּיסָא שַׂעֲרָא, בְּתִקּוּנָא שְׁלִים, סוּחְרָנֵיהּ דְּהַהוּא אוֹרְחָא.


תִּקּוּנָא רְבִיעָאָה: מִתְתַּקַּן שַׂעֲרָא וְנָחֵית תְּחוֹת פּוּמָּא, מֵרֵישָׁא חֲדָא לְרֵישָׁא חֲדָא, בְּתִקּוּנָא שְׁלִים.


תִּקּוּנָא חֲמִישָׁאָה: תְּחוֹת פּוּמָּא נָפֵיק אָרְחָא אַחֲרָא, בְּשִׁקּוּלָא דְּאָרְחָא דִּלְעֵילָּא, וְאִלֵּין תְּרֵין אָרְחִין רְשִׁימִין עַל פּוּמָּא, מִכָּאן מִכָּאן.


תִּקּוּנָא שְׁתִּיתָאָה: מִתְתַּקַּן שַׂעֲרָא, וְסָלֵיק וְנָפֵיק מִלְּרַע לְעֵיל לְרֵישָׁא דְּפוּמָּא, וְחָפֵי תַּקְרוּבְתָּא דְּבוּסְמָא טָבָא, עַד רֵישָׁא דְּפוּמָּא דִּלְעֵילָּא. וְנָחֵית שַׂעֲרָא לְרֵישָׁא דְּפִתְחָא דְּאוֹרְחָא תַּתָּאָה דְּפוּמָּא.


תִּקּוּנָא שְׁבִיעָאָה: פָּסֵיק שַׂעֲרָא, וְאִתְחָזַן תְּרֵין תַּפּוּחִין, בְּתַקְרוּבְתָּא דְּבוּסְמָא טָבָא, שַׁפִּירָן וְיָאָן לְמֵחֱזֵי. בְּגִינֵיהוֹן אִתְקְיָּים עָלְמָא, הֲדָא הוּא דִכְתִיב, "בְּאוֹר פְּנֵי מֶלֶךְ חַיִּים" (משלי טז טו).


תִּקּוּנָא תְּמִינָאָה: נָפִיק חַד חוּטָא דְּשַׂעְרֵי סוֹחֲרָנֵי דְּדִיקְנָא, וְתַלְיָין בְּשִׁקּוּלָא עַד טַבּוּרָא.


תִּקּוּנָא תְּשִׁיעָאָה: מִתְעָרֵי וּמִתְעָרְבִין שַׂעְרֵי דִּיקְנָא, עִם אִינּוּן שַׂעְרֵי דְּתַלְיָין בְּשִׁקּוּלָא, וְלָא נַפְקֵי דָּא מִן דָּא.


תִּקּוּנָא עֲשִׁירָאָה: נַחְתִּין שַׂעְרֵי תְּחוֹת דִּיקְנָא, וְחַפְּיָין בִּגְרוֹנָא תְּחוֹת דִּיקְנָא.


תִּקּוּנָא חַד סָר: דְּלָא נָפְקִין נִימָא מִן נִימָא, וּמִתְשַׁעְרָן בְּשִׁיעוּרָא שְׁלִים.


תִּקּוּנָא תְּרֵיסָר: דְּלָא תַּלְיָין שַׂעְרֵי עַל פּוּמָא, וּפוּמָא אִתְפְּנֵי מִכָּל סִטְרוֹי, וְיָאָן שַׂעְרֵי סְחוֹר סְחוֹר לֵיהּ.


תִּקּוּנָא תְּלֵיסַר: דְּתַלְיָין שַׂעַרָן בִּתְחוֹת דִּיקְנָא, מִכָּאן וּמִכָּאן, בִּיקָרָא יָאָה, בִּיקָרָא שַׁפִּירָא, מְחַפְּיָין עַד טַבּוּרָא. לָא אִתְחֲזֵי מִכָּל אַנְפֵּי תַּקְרוּבָא דְּבוּסְמָא, בַּר אִינּוּן תַּפּוּחִין שַׁפִּירִין חִוָּורִין, דְּמַפִּקִין חַיִּין לְעָלְמָא, וּמְחַזְיָין חֵדוּ לִזְעֵיר־אַנְפִּין.


בִּתְלֵיסָר תִּקּוּנִין אִלֵּין, נַגְדִּין וְנָפְקִין תְּלֵיסַר מַבּוּעִין דִּמְשַׁח רְבוּת, וְנַגְדִּין לְכָל אִינּוּן דִּלְתַּתָּא. וּנְהִרִין בְּהַהוּא מִשְׁחָא. וּמְשִׁיחִין מֵהַהוּא מִשְׁחָא, דְּבִתְלֵיסָר תִּקּוּנִין אִלֵּין. בִּתְלֵיסָר תִּקּוּנִין אִלֵּין אִתְרְשִׁים דִּיקְנָא יַקִּירָא, סְתִימָאָה דְּכֹלָּא, דְּעַתִּיק דְּעַתִּיקִין. מִתְּרֵי תַּפּוּחִין שַׁפִּירָן דְּאַנְפּוֹהִי, נְהִירִין אַנְפּוֹהִי דִּזְעֵיר אַנְפִּין, וְכָל חֵיזוּר וְשׁוּשָן דְּאִשְתַּכְחָן לְתַתָּא, נְהִירִין וּמִתְלַהֲטִין מֵהַהוּא נְהוֹרָא דִּלְעֵילָּא. תִּקּוּנִין תְּלֵיסַר אִלֵּין, אִשְׁתְּכָחוּ בְּדִיקְנָא, וּבִשְׁלֵימוּת דִּיקְנָא בְּתִקּוּנוֹי, אִתְקְרֵי 'בַּר נָשׁ נֶאֱמָן', דְּכָל דְּחָמֵי דִּיקְנֵיהּ, תָּלֵי בֵּיהּ מְהֵימְנוּתָא.


תָּאנָא בִּצְנִיעוּתָא דְּסִפְרָא, תְּלֵיסַר תִּקּוּנִין אִלֵּין, דְּתַלְיָין בְּדִיקְנָא יַקִּירָא, בִּשְׁבִיעָאָה מִשְׁתַּכְּחֵי בְּעָלְמָא, וּמִתְפַּתְּחֵי בִּתְלֵיסָר תַּרְעֵי דְּרַחֲמֵי. וּמַאן דְּאוֹשִׁיט יְדֵיהּ לְאוּמָאָה, כְּמַאן דְּאוֹמֵי בִּתְלֵיסָר תִּקּוּנֵי דִּיקְנָא. הַאי בַּאֲרִיךְ אַנְפִּין, בִּזְעֵיר אַנְפִּין בְּכַמָּה? אָמַר לְרִבִּי יִצְחָק: קוּם בְּקִיּוּמָךְ, וְסַלְסֵל בְּסַלְסְלָא דְּתִקּוּנָא דְּמַלְכָּא קַדִּישָׁא, הֵיאַךְ יִתְתַּקְּנוּן!


קָם רִבִּי יִצְחָק, פָּתַח וְאָמַר: "מִי־אֵל כָּמוֹךָ נוֹשֵׂא עָוֹן …" (מיכה ז יח), "יָשׁוּב יְרַחֲמֵנוּ …" (מיכה ז יט), "תִּתֵּן אֱמֶת לְיַעֲקֹב …" (מיכה ז כ). תָּאנָא, תְּלֵיסַר מְכִילִין אִתְחָזוּן הָכָא, וְכֻלְּהוּ נָפְקִין מִתְּלֵיסַר מַבּוּעִין דִּמְשַׁח רְבוּת דְּתִיקּוּנֵי דִּיקְנָא קַדִּישָׁא, עַתִּיקָא דְּעַתִּיקִין, טְמִירָא דִּטְמִירִין. תָּנָא, תִּקּוּנָא דְּדִיקְנָא טָמִיר וְסָתִים, טָמִיר וְלָא טָמִיר, סָתִים וְלָא סָתִים. בְּתִקּוּנוֹי יְדִיעַ וְלָא יְדִיעַ.