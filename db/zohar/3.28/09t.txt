החוטם של ארוך פָּנִים


ובוא ראה, כתוב, "אֲנִי יְהֹוָה רִאשׁוֹן וְאֶת אַחֲרוֹנִים אֲנִי הוּא" (ישעיה מא ד). הַכֹּל הוּא, והוא סתום מכל צדדיו. בזה הַחוֹטֶם, לָמַדְנוּ, בחוטם נודע הפרצוף.


ובוא ראה, מה {130b} בֵּין הָעַתִּיק לִזְעֵיר אַנְפִּין? זה בַּעַל הַחוֹטֶם, מנקב אֶחָד חַיִּים, ומנקב אֶחָד חיי החיים. זה הַחוֹטֶם, הוּא פַּרְדַּשְׁקָא, שבו נושבת רוּחַ החיים לִזְעֵיר אַנְפִּין, וקראנו לָהּ 'סְלִיחָה'. והוא נחת רוּחַ, התבסמות הָרוּחַ.


שהרוח שֶׁיּוֹצֵאת מֵאוֹתָם הנקבים, רוּחַ אַחַת יוצאת לִזְעֵיר אַנְפִּין, לְעוֹרֵר אוֹתוֹ בגן עֵדֶן. וְרוּחַ אַחַת של חַיִּים, שָׁבָה עָתִיד להזמין את בְּנוֹ של דָּוִד, לדעת חָכְמָה. ומאותו הַנֶּקֶב, מִתְעוֹרֶרֶת ויוצאת הָרוּחַ מהמוח הסתום, ועתיד לשרות עַל מֶלֶךְ הַמָּשִׁיחַ, שכתוב, "וְנָחָה עָלָיו רוּחַ יְהֹוָה, רוּחַ חָכְמָה וּבִינָה, רוּחַ עֵצָה וּגְבוּרָה, רוּחַ דַּעַת וְיִרְאַת יְהֹוָה" (ישעיה יא ב). הֲרֵי כָּאן אַרְבַּע רוּחוֹת, וַהֲרֵי רוּחַ אַחַת אמרנו. לָמָּה שְׁלוֹשׁ? קוּם רבי יוֹסֵי בקיומך!


קם רבי יוֹסֵי וְאָמַר: בימי הַמֶּלֶךְ הַמָּשִׁיחַ, לא יאומרו אֶחָד לִשְׁנֵי 'תְּלַמֵּד אוֹתִי חוכמה', שכתוב, "וְלֹא יְלַמְּדוּ עוֹד אִישׁ אֶת־רֵעֵהוּ ... כִּי־כֻלָּם יֵדְעוּ אוֹתִי לְמִקְּטַנָּם וְעַד־גְּדוֹלָם" (ירמיה לא לג). וּבִזְמַן הַהוּא, יְעוֹרֵר עַתִּיק יָמִים רוּחַ שֶׁיּוֹצֵאת מהמוח הסתום מֵהַכֹּל, וכשישלוף זֹאת, כל הָרוּחוֹת שֶׁלְּמַטָּה יתעוררו איתו. וּמִי הֵם? הֵם כתרים קְדוֹשִׁים של זְעֵיר אַנְפִּין. וְהֵם שֵׁשׁ רוּחוֹת, שֶׁהֵם שְׁלוֹשׁ רוּחוֹת שכוללים שְׁלוֹשׁ אֲחֵרוֹת, שכתוב, "רוּחַ חָכְמָה וּבִינָה, רוּחַ עֵצָה וּגְבוּרָה, רוּחַ דַּעַת וְיִרְאַת יְהֹוָה".


שלמדנו, שכתוב, "וַיֵּשֶׁב שְׁלֹמֹה עַל כִּסֵּא יְהֹוָה" (דִּבְרֵי הַיָּמִים א כט כג), וכתוב, "שֵׁשׁ מַעֲלוֹת לַכִּסֵּא" (מְלָכִים א י יט). והמלך הַמָּשִׁיחַ עָתִיד לשבת בשביעית. שֵׁשׁ הֵן, והרוח של עַתִּיק יָמִים שעליהן, הֲרֵי שֶׁבַע, כְּמוֹ שנאמר. אמר לוֹ רבי שִׁמְעוֹן: תנוח רוּחֲךָ לעולם הבא.


בוא ראה, כתוב, "כֹּה אָמַר יְהֹוָה, מֵאַרְבַּע רוּחוֹת בֹּאִי הָרוּח" (יחזקאל לז ט). וְכִי אַרְבַּע רוּחוֹת העולם, מה עושות כָּאן? אֶלָּא, אַרְבַּע רוּחוֹת תתעוררנה. שְׁלוֹשׁ הֵן, וְרוּחַ של הָעַתִּיק הסתום - אַרְבַּע. וכך היו, שכשתצא זֹאת, יוֹצְאוֹת איתה השלוש שכלולות בתוך השלוש הָאֲחֵרוֹת.


ועתיד הקדוש בָּרוּךְ הוּא לְהוֹצִיא רוּחַ אַחַת שֶׁכְּלוּלָה מכולם, שכתוב, "מֵאַרְבַּע רוּחוֹת בֹּאִי הָרוּחַ". 'אַרְבַּע רוּחוֹת בֹּאִי' לא כתוב כָּאן, אֶלָּא "מֵאַרְבַּע רוּחוֹת בֹּאִי". ובימי הַמֶּלֶךְ הַמָּשִׁיחַ, לא יצטרכו לְלַמֵּד אַחַת לאחד, שֶׁהֲרֵי הָרוּחַ שֶׁלָּהֶם, שֶׁכְּלוּלָה מכל הָרוּחוֹת, יודעת הַכֹּל: חָכְמָה וּבִינָה, עֵצָה וּגְבוּרָה, דַּעַת וְיִרְאַת יְהֹוָה. מִשּׁוּם שֶׁהִיא הָרוּחַ שֶׁכְּלוּלָה מכל הָרוּחוֹת. מִשּׁוּם כך כתוב, "מֵאַרְבַּע רוּחוֹת", שֶׁהֵם אַרְבַּע שכלולות בשבע דְרָגוֹת עֶלְיוֹנוֹת שֶׁאָמַרְנוּ. ולמדנו, שכולן כְּלוּלוֹת בזאת הָרוּחַ של עַתִּיק העתיקים, שֶׁיּוֹצֵאת מהמוח הסתום לנקב של הַחוֹטֶם.


ובוא ראה, מה בֵּין חוטם לחוטם? הַחוֹטֶם של עַתִּיק יָמִים - חַיִּים מכל צדדיו. הַחוֹטֶם של זְעֵיר אַנְפִּין - כתוב, "עָלָה עָשָׁן בְּאַפּוֹ וְאֵשׁ מִפִּיו תֹּאכֵל …" (שמואל ב כב ט). "עָלָה עָשָׁן בְּאַפּוֹ", ומאותו עשן נדלק אֵשׁ, כשעלה העשן, ולאחר מִכֵּן, "גֶּחָלִים בָּעֲרוּ מִמֶּנּוּ" - מַהוּ 'מִמֶּנּוּ'? מהעשן הַהוּא, מהחוטם הַהוּא, מהאש הַהִיא.


לָמַדְנוּ, שכשהיה רַב המנונה הזקן רוצא לפלל תפילה, אמר: 'לְבַעַל הַחוֹטֶם אֲנִי מִתְפַּלֵל, לְבַעַל הַחוֹטֶם אֲנִי מִתְחַנֵּן'. וְהַיְינוּ שכתוב, "וּתְהִלָּתִי אֶחטָם לָךְ" (ישעיה מח ט) - זה הפסוק לְעַתִּיק יָמִים אמר אוֹתוֹ.


לָמַדְנוּ, אורך הַחוֹטֶם, שְׁלוֹשׁ מאות וְשִׁבְעִים וְחָמֵשׁ עוֹלָמוֹת, מתמלאות מהחוטם הַהוּא. וכולם מתדבקים בזעיר אַנְפִּין. זה שֶׁבַח תִּיקּוּן הַחוֹטֶם הוּא. וְכָל תיקוני עַתִּיק יָמִים, נראים וְלֹא נראים - נראים לְבַעַל מידות, וְלֹא נראים לכל.