כַּד אִתְפְּרִיס פְּרִיסָא


אמר רבי שִׁמְעוֹן לחברים: כשנפרסת יריעה זו, שֶׁאַתֶּם רוֹאִים עָלֵינוּ, אֲנִי רָאִיתִי שירדו כל התיקונים בְּתוֹכָהּ, והאירו במקום זה. ופרוכת אַחַת, הַמָּאוֹר של הקדוש בָּרוּךְ הוּא, פרוסה בארבעה עמודים, לְאַרְבָּעָה עיברים.


עַמּוּד אֶחָד הָיָה יוֹשֵׁב מִלְּמַטָּה לְמַעְלָה, ומגרפה אַחַת בְּיָדוֹ. ובמגרפה אַרְבָּעָה מפתחות שונים מכל צְדָדֶיהָ. וְנֶאֱחָזִים ביריעה, ומורידים אותה מלמעלה לְמַטָּה. וְכֵן לעמוד השני, והשלישי והרביעי. וּבֵין עַמּוּד לעמוד, אוחזים שמונה עשר רגלי הָעַמּוּדִים, וּמְאִירִים במאור שחקוק בְּאוֹתָהּ היריעה, וְכֵן לְאַרְבָּעָה עיברים.


וְרָאִיתִי את אֵלּוּ התיקונים שמאירים עָלֶיהָ, וְהָיוּ מְחַכִּים לדברי פינו, להתעטר, ולהתעלות כל אֶחָד במקומו. וכשהיו מתתקנים מפינו, כל אֶחָד וְאֶחָד עולה, ומתעטר, ומתתקן בְּאוֹתוֹ הַתִּיקּוּן שהתתקן כָּאן, מכל פה של אֶחָד מאיתנו. ובשעה שאחד מאיתנו פתח את הַפֶּה, לְתַקֵּן בְּאוֹתוֹ הַתִּיקּוּן, אוֹתוֹ הַתִּיקּוּן הָיָה יוֹשֵׁב ומחכה לְדַבֵּר שֶׁיּוֹצֵא מִפִּיכֶם, וְאָז עָלָה במקומו והתעטר.


וְכָל הסומכים מִכָּאן וּמִכָּאן, שמחים עַל ששומעים מה שלא יֵדְעוּ, ומקשיבים לקולכם. כַּמָּה מֶרְכָּבוֹת עומדות כָּאן בגללכם, אשריכם לעולם הבא, שכל הַדְּבָרִים שֶׁיּוֹצְאִים מִפִּיכֶם, כולם דְּבָרִים קְדוֹשִׁים, דְּבָרִים ישרים שלא נוטים לימין אוֹ לשמאל.


הקדוש בָּרוּךְ הוּא שמח לשמוע, ומקשיב לאלו הַדְּבָרִים, עַד שהוא גּוֹזֵר את הדין, שלעולם הבא תאמרו בְּפַעַם אַחֶרֶת את כל אֵלּוּ הַדְּבָרִים הַקְּדוֹשִׁים. עֲלֵיכֶם כתוב, "וְחִכֵּךְ כְּיֵין הַטּוֹב ... דּוֹבֵב שִׂפְתֵי יְשֵׁנִים" (שִׁיר השירים ז י). מהו "דּוֹבֵב שְׂפָתַי יְשֵׁנִים"? שאפילו לעולם הבא רוחשות שפתותיכם תורה לפניו