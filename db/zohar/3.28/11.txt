תִּקּוּנָא קַדְמָאָה דְּדִיקְנָא


תִּקּוּנָא קַדְמָאָה: הָא תָּנֵינָן, דְּכָל שַׂעֲרָא וְשַׂעֲרָא, וְכָל נִימָא וְנִימָא, לָא מִתְדַּבְּקָא לְחֲבֵרְתָּה. וְשָׁאֲרוּ נִימִין דְּדִיקְנָא לְאַתְקְנָא, מְתִקּוּנָא דִּשְׂעַר רֵישָׁא.


הָכָא אִית לְאִסְתַּכְּלָא, אִי כָּל נִימִין דִּשְׂעַר רֵישָׁא, וְנִימִין דְּדִיקְנָא יַקִּירָא עִלָּאָה, בְּחַד מָתְקָלָא אִתְקָלוּ, אֲמַאי אִלֵּין אֲרִיכִין, וְאִלֵּין לָא אֲרִיכִין? אֲמַאי נִימִין דְּדִיקְנָא לָא אֲרִיכִין כּוּלֵי הַאי, וְקַשְׁיָין, וְאִלֵּין דְּרֵישָׁא לָא קַשְׁיָין, אֶלָּא שְׁעִיעִין?


אֶלָּא, כָּל נִימִין שְׁקִילִין, דְּרֵישָׁא וְדִיקְנָא. דְּרֵישָׁא אֲרִיכִין עַל כַּתְפִין, לְמֵיגַד מְרֵישָׁא לְרֵישָׁא דִּזְעֵיר אַנְפִּין, מֵהַהוּא מְשִׁיכָא דְּמוֹחָא, לְמוֹחָא דִּילֵיהּ. וּבְגִּינֵי כַּךְ, לָא הֲווֹ קַשְׁיָין. וְעַל דָּא אִתְחָזוּן לְמֶהֱוִי רְכִיכֵי.


תָּאנָא, מַאי דִּכְתִּיב, "חָכְמוֹת בַּחוּץ תָּרֹנָּה" (משלי א כ), וּלְבַסּוֹף כְּתִיב, "בָּרְחוֹבוֹת תִּתֵּן קוֹלָהּ". הַאי קְרָא לָאו רֵישֵׁיהּ סֵיפֵיהּ, וְלָאו סֵיפֵיהּ רֵישֵׁיהּ. אֶלָּא, "חָכְמוֹת בַּחוּץ תָּרֹנָּה" - כַּד נָגִיד מִמּוֹחָא סְתִימָאָה דַּאֲרִיךְ אַפִּין, לְמוֹחָא דִּזְעֵיר אַפִּין, בְּאִינּוּן נִימִין, כְּאִלּוּ מִתְחַבְּרָאן לְבַר תְּרֵין מוֹחִין, וְאִתְעָבִיד חַד מוֹחָא. בְּגִין דְּלֵית קִיוּמָא לְמוֹחָא תַּתָּאָה, אֶלָּא בְּקִיּוּמָא דְּמוֹחָא עִלָּאָה. וְכַד נָגִיד מֵהַאי לְהַאי, כְּתִיב, "תִתֵּן קוֹלָהּ" - חַד.


וּבְגִין דְּנָגִיד מִמּוֹחָא לְמוֹחָא בְּאִינּוּן נִימִין, אִינּוּן לָא אִשְׁתְּכָחוּ קְשִׁישִׁין. מַאי טַעְמָא? מִשּׁוּם דְּאִי אִשְׁתַּכְּחוּ קְשִׁישִׁין, לָא נָגִיד חָכְמְתָא לְמוֹחָא בְּהוֹן. בְּגִינֵי כַּךְ, לֵית חָכְמְתָא נָפְקָא מִבַּר נָשׁ דְּאִֽיהוּ קְשִׁישָׁא וּמָארֵי דְּרוּגְזָא. דִּכְתִּיב, "דִּבְרֵי חֲכָמִים בְּנַחַת נִשְׁמָעִים" (קהלת ט יז). וּמֵהָכָא אוֹלִיפְנָא, מַאן דְּשַׂעְרוֹי דְּרֵישֵׁיהּ קְשִׁישָׁן, לָאו חָכְמְתָא מִתְיַשְּׁבָא עִמֵּיהּ.


וְעַל דָּא אִינּוּן אֲרִיכֵי, לְמֵיתֵי תּוֹעַלְתָּא לְכֹלָּא. מַאי 'לְכֹלָּא'? לְמֵיעַל עַל חוּטָא דְּשִׁדְרָה, דְּמִתְשַׁקְיָין מִן מוֹחָא. וּבְגִין דָּא, לָא תָּלֵי שַׂעֲרָא דְּרֵישָׁא עַל שַׂעֲרָא דְּדִיקְנָא. דְּשַׂעֲרָא דְּרֵישָׁא תָּלֵי וְסָלִיק עַל אוּדְנִין לַאֲחוֹרוֹי, וְלָא תָּלֵי עַל דִּיקְנָא, מִשּׁוּם דְּלָא אִצְטְרִיךְ לְאִתְעָרְבָא אִלֵּין בְּאִלֵּין, דְּכֻלְּהוּ מִתְפָּרְשָׁן בְּאָרְחַיְיהוּ.


תָּאנָא, כֻּלְּהוּ שַׂעְרֵי - בֵּין דְּרֵישָׁא, בֵּין דְּדִיקְנָא - כֻּלְּהוּ חִוָּורֵי כְּתַלְגָּא. וְתָאנָא, אִינְהוּ דְּדִיקְנָא - קְשִׁישָׁאֵי כֻּלְּהוּ. מַאי טַעְמָא? מִשּׁוּם דְּאִינּוּן תַּקִּיפָא דְתַקִּיפִין, לְאֲחָתָא אִינּוּן תְּלֵיסַר מְכִילָן מֵעַתִּיק דְּעַתִּיקִין. וַהֲנֵי מְכִילָן מִקַּמֵּי אוּדְנוֹי שַׁרְיָין, וַהֲנֵי מְכִילָן - סְתִימָן אִינּוּן, דְּלָא יִתְעָרְבוּן בְּאַחֲרָנִין.


וְאִי תֵּימָא דְּלֵית אַחֲרָנִין כְּוָותַיְיהוּ - לָא. דְּתַנְיָא תְּלֵיסַר מְכִילָן דְּרַחֲמֵי מֵעַתִּיקָא קַדִּישָׁא: "מִי־אֵל כָּמוֹךָ" - חַד. "נוֹשֵׂא עָוֹן" - תְּרֵי. "וְעוֹבֵר עַל־פֶּשַׁע" - תְּלַת. "לִשְׁאֵרִית נַחֲלָתוֹ" - אַרְבַּע. "לֹא־הֶחֱזִיק לָעַד אַפּוֹ" - חָמֵשׁ. "כִּי־חָפֵץ חֶסֶד הוּא" - שִׁית (מיכה ז יח). "יָשׁוּב יְרַחֲמֵנוּ" - שִׁבְעָה. "יִכְבּוֹש עֲוֹנוֹתֵינוּ" - תְּמַנְיָא. "וְתַשְׁלִיךְ בִּמְצוּלוֹת יָם כָּל־חַטֹּאתָם" - תִּשְׁעָה (מיכה ז יט). "תִּתֵּן אֱמֶת לְיַעֲקֹב" - עַשְׂרָה. "חֶסֶד לְאַבְרָהָם" - חַד סָר. "אֲשֶׁר־נִשְׁבַּעְתָּ לַאֲבוֹתֵינוּ" - תְּרֵיסָר. "מֵימֵי קֶדֶם" - תְּלֵיסַר (מיכה ז כ). לָקֳבֵיל דָּא, "אֵל רַחוּם וְחַנּוּן ..." (שמות לד ו) - אִינּוּן לְתַתָּא.


וְאִי תֵּימָא, מֹשֶׁה אֵיךְ לָא אָמַר אִלֵּין עִלָּאִין? אֶלָּא, מֹשֶׁה לָא אִצְטְרִיךְ, אֶלָּא לְאֲתָר דְּדִינָא אִשְׁתְּכַח, וּבַאֲתָר דְּדִינָא אִשְׁתְּכַח, לָא בָּעֵי הָכִי לְמֵימַר. וּמֹשֶׁה לָא אָמַר, אֶלָּא בְּעִידָנָא דְּיִשְׂרָאֵל חָאבוּ, וְדִינָא הֲוָה תַּלְיָיא, וּבְגִינֵי כַּךְ לָא אָמַר מֹשֶׁה, אֶלָּא בַּאֲתָר דְּדִינָא אִשְׁתְּכַח. אֲבָל בְּהַאי אֲתָר - סִדוּרָא דִּשְׁבָחָא דְּעַתִּיק יוֹמִין - מְסַדֵּר נְבִיאָה.


וְאִינּוּן תְּלֵיסָר תִּקּוּנִין דְּדִיקְנָא עִלָּאָה קַדִישָׁא, טְמִירָא דִּטְמִירִין - תַּקִּיפִין לְתַּבְרָא וּלְאַכְפְּיָיא כָּל גִּזְרֵי דִּינִין. מַאן חָמֵי דִּיקְנָא עִלָּאָה קַדִּישָׁא, טְמִירָא דִּטְמִירִין, דְּלָא אַכְסִיף מִנֵּיהּ?! וּבְגִין כָּךְ, כָּל שַׂעֲרוֹי קְשִׁישִׁין, וְתַקִיפִין בְּתִקּוּנוֹי.


וְאִי תֵּימָא, אִי הָכִי, הָא שַׂעְרֵי דִּלְתַתָּא, אִינּוּן אוּכָמֵי, אֲמַאי לָא הֲווֹ דָּא כְּדָּא? דְּתַנְיָא כְּתִיב: "קְווּצּוֹתָיו תַּלְתַּלִּים שְׁחוֹרוֹת כָּעוֹרֵב" (שיר השירים ה יא). וּכְתִיב: "וּשְׂעַר רֵישֵׁיהּ כַּעֲמַר נְקֵא" (דניאל ז ט). לָא קַשְׁיָא - הָא בְּדִיקְנָא עִלָּאָה, הָא בְּדִיקְנָא תַּתָּאָה. וְעַל דָּא, כַּד אִתְיְיהִיבַת אוֹרַיְיתָא לְיִשְׂרָאֵל - אִתְיְיהִיבַת בְּאֵשׁ שְׁחוֹרָה עַל גַּבֵּי אֵשׁ לְבָנָה.


וְעִקָּרָא דְּמִלָּה, מִשּׁוּם דְּהָנֵי שַׂעְרֵי, בְּגִין דְּמִמּוֹחָא אִשְׁתְּכָחוּ, לְאִתְמַשְּׁכָא לְמוֹחָא דִּלְתַּתָּא, וְאִינּוּן לְעֵילָּא מִן דִּיקְנָא. דִּיקְנָא בִּלְחוֹדוֹי הוּא, וְכָל תִּקּוּנוֹי בִּלְחוֹדֵיהוֹן אִשְׁתְּכָחוּ, דִּיקְנָא בִּלְחוֹדוֹי, וְשַׁעְרֵי בִּלְחוֹדַיְיהוּ.


תִּקּוּנָא קַדְמָאָה תִּקּוּנָא דְּשָׁארִי מֵרֵישָׁא דְּשַׂעֲרֵי דְּרֵישָׁא. וְתָאנָא, כָּל תִּקּוּנֵי דִּיקְנָא, לָא אִשְׁתְּכַח אֶלָּא מִמּוֹחָא דְּרֵישָׁא. וְהָכָא לָא פָּרִישׁ הָכִי, דְּהָא לָא הֲוִי אֶלָּא תִּקּוּנָא דָּא, דְּנָחִית מִן רֵישָׁא דְּשַׂעְרֵי דְּרֵישָׁא, הָכִי אִשְׁתְּכַח.


וּמֵהַאי דִּיקְנָא, אִשְׁתְּמוֹדַע כָּל מַה דַּהֲוִי בְּרֵישָׁא, דְּאֶלֶף עָלְמִין חַתִּימִין בְּעִזְקָא דְּדַכְיָא, עִזְקָא דְּכָלִיל כָּל עִזְקִין.


אוֹרְכָּא דְּכָל שַׂעֲרָא, דְּנָחִית מִקַּמֵּי אוּדְנוֹי, לָא הֲוִי אֲרִיכָא, וְלָא אִתְדְּבַק דָּא בְּדָא, וְלָא נַחְתִּין אִלֵּין שַׂעֲרִין, מִכַּד נַגְדִּין - אִתְמַשְּׁכָן וְתַלְיָין.


וְשִׁירוּתָא דְּתִקּוּנָא קַדְמָאָה, תְּלָתִין וְחַד קוֹצֵי שְׁקִילָן, אִתְמַשְּׁכָן עַד רֵישָׁא דְּפוּמָא. וּתְלַת מְאָה וְתִשְׁעִין נִימִין אִשְׁתַּכְּחָן בְּכָל קוֹצָא וְקוֹצָא.


תְּלָתִין וְחַד קוֹצֵי שְׁקִילִין, דַּהֲווּ בְּתִקּוּנָא קַדְמָאָה, תַּקִּיפִין לְאַכְפְּיָיא לְתַתָּא, כְּחוּשְׁבָּן 'אֵל'. מַהוּ 'אֵל'? תַּקִּיף, יָכוֹל. וּבְכָל קוֹצָא וְקוֹצָא, מִתְפָּרְשִׁין תְּלָתִין וְחַד עָלְמִין, תַּקִּיפִין, שָׁלְטִין, לְאִתְעָיְינָא, תְּלָתִין וְחַד בְּהַאי סְטָר, וְתְלָתִין וְחַד בְּהַאי סְטָר. וְכָל עָלְמָא וְעָלְמָא מִנֵּיהּ, מִתְפְּרַשׁ לְאֶלֶף עָלְמִין דִּכְסִיפִין לְעִדּוּנָא רַבָּא. וְכֹלָּא סָתִים בְּרֵישָׁא דְּדִיקְנָא דְּכָלִיל תַּקִּיפָא, וּכְלִילָן בְּהַאי 'אֵל'. וְעִם כָּל דָא, הַאי 'אֵל' אִתְכַּפְיָיא לְרַחֲמֵי, דְּרַחֲמֵי דְּעַתִּיק יוֹמִין, אִתְבַּסַּם, וְאִתְכְּלַל וְאִתְפָּשַּׁט בֵּיהּ.


אֲמַאי עַד פּוּמָא? מִשּׁוּם דִּכְתִּיב, "דִּינָא יְתִיב וְסִפְרִין …" (דניאל ז י). מַאי "דִּינָא יְתִיב"?. יְתִיב לְאַתְרֵיהּ דְּלָא שַׁלְטָא. הֲדָא הוּא דִכְתִיב, "פֶּלֶא יוֹעֵץ אֵל גִּבּוֹר" (ישעיה ט ה) - "אֵל" דְּהוּא "גִּבּוֹר", וְאִתְבְּסָם בְּדִיקְנָא קַדִּישָׁא דְּעַתִּיק יוֹמִין. וְרָזָא דִּכְתִּיב, "מִי אֵל כָּמוֹךָ" (מיכה ז יח), בְּעַתִּיק יוֹמִין אִתְּמַר, בְּתִקּוּנָא קַדְמָאָה דְּדִיקְנָא קַדִּישָׁא עִלָּאָה.


עָלְמָא קַדְמָאָה, דְּנָפִיק מְתִּקוּנָא קַדְמָאָה, שַׁלִּיט, וְנָחִית, וְסָלִיק לְאֶלֶף אַלְפִין וְרִבּוֹא רִבְּבָן מָארֵי תְּרִיסִין. וּמִנֵּיהּ מִתְאַחֲדִין, בְּקִסְטָא בְּעִזְקָא רַבָּא.


עָלְמָא תִּנְיָינָא, דְּנָפִיק מֵהַאי תִּקּוּנָא, שַׁלִּיט, וְנָפִיק, וְנָחִית, וְסָלִיק לְשִׁבְעָה וְחַמְשִׁין אֶלֶף דַּרְגִּין, מָארֵי דִּיבָבָא, וּמִתְאַחֲדָן מִנֵּיהּ, לְאַכְפְּיָיא בְּקוּדְלָא בְּחִיוָּרָא.


עָלְמָא תְּלִיתָאָה, דְּנָפִיק מֵהַאי תִּקּוּנָא, שַׁלִּיט, וְנָחִית, וְסָלִיק לשיתא ותשעין אַלְפִין מָארֵי דִּילָלָה, וּמִתְאַחֲדָן מִנֵּיהּ כבוסיטא לקוסטירא. וּמֵהַאי תִּקּוּנָא, מִתְכַּפְיָין כֻּלְּהוּ, וּמִתְבַּסְּמָן בִּמְרִירָא דְּדִמְעִין, דְּמִתְבַּסְּמִין בְּיַמָּא רַבָּא.


מַאן חָמֵי תִּקּוּנָא דָא, דְּדִיקְנָא קַדִּישָׁא, עִלָּאָה, יַקִּירָא, דְּלָא אַכְסִיף מִנֵּיהּ?! מַאן חָמֵי טְמִירוּתָא (ס''א יקירותא) דְּקוֹצִין דְּשַׂעְרֵי דְּתַּלְיָין מֵהַאי סָבָא. יְתִיב בְּעִיטְרָא דְּעִטְרִין, עִטְרִין דְּכָל עִטְרִין, עִטְרִין דְּלָא אִתְכָּלָלוּ בְּעִטְרִין, עִטְרִין דְּלָא כִּשְׁאַר עִטְרִין, עִטְרִין, דְּעִטְרִין דִּלְתַּתָּא מִתְאַחֲדָן מִנְּהוֹן. וּבְגִין כָּךְ, הָנֵי תִּקּוּנִין, אִינּוּן תִּקּוּנִין דִּלְתַּתָּא, מִנְּהוֹן מִתְאַחֲדִין.


תִּקּוּנֵי דְּאִתְתְּקַן, דְּאִצְטְרִיךְ לְאִתְבָּרְכָא, מַאן דְּבָעֵי בְּרָכָה. דְּכָל תִּקּוּנִין דְּאִתְתְּקַן, בְּקָבְלֵיהוֹן בִּרְכָאן מִשְׁתַּכְּחִין, וְאִתְעָבִיד מַה דְּאִתְעָבִיד. כֹּלָּא כָּלִיל בְּהָנֵי תִּקּוּנִין, כֹּלָּא זַקְפָן לָקָבְלֵיה תִּקּוּנִין דְּמַלְכָּא תַּקִּיפָא, עַתִּיקָא, סְתִימָא דְּכֹלָּא, וְכֻלְּהוּ אִתְבַּסְּמָן מִתִּקּוּנִין אִלֵּין.


תָּאנָא. אִי עַתִּיק דְּעַתִּיקִין, קַדִּישָׁא דְּקַדִּישִין, לָא אִתְתְּקַּן בְּאִלֵּין תִּקּוּנִין - לָא אִשְׁתְּכָחוּ עִלָּאִין וְתַתָּאִין, וְכֹלָּא הֲוִי כְּלָא הֲוִי. וְתַנְיָא, עַד כַּמָה זְהִירִין אִלֵּין תִּקּוּנֵי דְּדִיקְנָא? עַד תְּלֵיסַר. וְכָל זִמְנָא דִּתְלֵיסָר אִלֵּין מִשְׁתַּכְּחִין, זְהִירִין אִלֵּין דִּלְתַתָּא, וְכֹלָּא בְּחוּשְׁבָּנָא דְּאִלֵּין תְּלֵיסַר, אִשְׁתְּכַח דִּיקְנָא דְּמַלְכָּא עַתִּיקָא, יַקִּירָא מִכֹּלָּא. כֹּלָּא בְּחַד אִֽיהוּ טְמִירָא וְיַקִּירָא.


וּבְגִין דְּאִֽיהוּ יַקִּירָא וּטְמִירָא מִכֹּלָּא, לָא אִדְכַּר בְּאוֹרַיְיתָא, וְלָא אִתְגַלְיָיא. וּמַה דִּיקְנָא אִתְגַלְיָיא? דִּיקְנָא דְּכַהֲנָא רַבָּא עִלָּאָה. וּמֵהַאי דִּיקְנָא, נָחִית לְדִיקְנָא דְּכַהֲנָא רַבָּא דִּלְתַּתָּא. מַאי דִּיקְנָא דְּכַהֲנָא רַבָּא? דִּיקְנָא דְּכַהֲנָא רַבָּא בִּתְמַנְיָא תִּקּוּנִין אִתְתָּקַּן. וּבְגִין כַּךְ, תְּמַנְיָא תִּקּוּנִין לְכַהֲנָא רַבָּא, כַּד מִשְׁחָא נָחִית עַל דִּקְנֵיהּ, הֲדָא הוּא דִכְתִיב, "כַּשֶׁמֶן הַטּוֹב עַל־הָרֹאשׁ יוֹרֵד עַל־הַזָּקָן" (תהלים קלג ב).


ומְנָא לָן? דִּכְתִּיב, "שֶׁבֶת אַחִים גַּם יָחַד" (תהלים קלג א). "גַּם" - לְרַבּוֹת כֹּהֵן גָּדוֹל דִּלְתַּתָּא, דְּכָל זִמְנָא דְּכַהֲנָא רַבָּא דִּלְתַּתָּא, מְשַׁמֵּשׁ בִּכְהוּנָא רַבָּא, כִּבְיָכוֹל כֹּהֵן גָּדוֹל דִּלְעֵילָּא, מְשַׁמֵּשׁ בִּכְהוּנָא רַבָּא.


דָּא תִּקּוּנָא חַד דְּדִיקְנָא דְּעַתִּיקָא, סְתִימָא דְּכֹלָּא. אָמַר לֵיהּ רִבִּי שִׁמְעוֹן: יָאוּת אַנְתְּ רִבִּי יִצְחָק, לְמֵחֱמֵי בְּיָקִירָא דְּתִקּוּנֵי דְּדִיקְנָא, וּסְבַר אַפֵּי דְּעַתִּיק יוֹמִין, עַתִּיקָא דְּעַתִּיקִין. זַכָּאָה חוּלָקָךְ, וְזַכָּאָה חוּלָקִי עִמְּכוֹן בְּעָלְמָא דְּאָתֵי.