תִּקּוּנָא שְׁתִיתָאָה


התיקון השישי: מתתקן השיער ועולה מלמטה למעלה, ומכסה מנחת הבושם הטוב, עד תחילת השפה העליונה. ויורד השיער לראש פתח הדרך התחתונה של הפה.


קום רבי ייסא, והתקן תיקון זה! קם רבי ייסא, פתח ואמר: "וְחַסְדִּי מֵאִתֵּךְ לֹא־יָמוּש" (ישעיה נד י), וכתוב, "וּבְחֶסֶד עוֹלָם רִחַמְתִּיךְ" (ישעיה נד ח). אלו הפסוקים קשים באופן הדדי.


ולא קשים, שלמדנו, יש חסד ויש חסד: יש חסד שלתוך, ויש חסד שלחוץ. חסד שלתוך - הרי שאומרים על עתיק העתיקים, והוא סתום בצד הזה של הזקן, שנקרא 'פְּאַת הַזָּקָן'. ולא צריך בן אדם לחבל בזה הצד, משום שזה חסד שלתוך של עתיק ימים. ומשום כך, בכוהן שלמטה כתוב בו, "לֹא יִקְרְחֻה קָרְחָה בְּרֹאשָׁם, וּפְאַת זְקָנָם לֹא יְגַלֵחוּ" (ויקרא כא ה). מה הטעם? משום שלא לחבל דרכיו של חסד של העתיק, שכוהן מהצד הזה בא.


ולמדנו בנסתרות הספר, שבכל מקום צריך חסר להתרבות ולהבנות, ולא לקצץ אותו, ולא יאבד מהעולם. וזאת שכתוב "וְחַסְדִּי מֵאִתֵּךְ לֹא־יָמוּש" - חסד של עתיק ימים. ובחסד עולם, חסד שנקרא 'חֶסֶד עוֹלָם', וזהו חסד אחר של זעיר אנפין, שכתוב, "אָמַרְתִּי עוֹלָם חֶסֶד יִבָּנֶה" (תהלים פט ג).


וזה החסד של עתיק העתיקים, הוא חסד של אמת. וחסד של אמת אין הוא בחיי הגוף נאמר, אלא בחיי הנשמה. ומשום כך, כתוב, "כִּי חָפֵץ חֶסֶד הוּא". זה הוא התיקון השישי של הזקן היקר, שעתיק מעתיקים