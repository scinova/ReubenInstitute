גוּלְגַּלְתָּא


בְּגוּלְגַּלְתָּא, יַתְבִין תְּלֵיסַר אַלְפֵי רִבּוֹא עָלְמִין, דְּנַטְלִין עֲלוֹי רַגְלִין, וְסַמְכִין עֲלוֹי. וּמֵהַאי גּוּלְגַּלְתָּא נָטִיף טַלָּא, לְהַהוּא דִּלְבַר, וּמַלְיָיא לְרֵישֵׁיהּ בְּכָל יוֹמָא, דִּכְתִּיב, "שֶׁרֹאשִׁי נִמְלָא טָל" (שיר השירים ה ב).


וּמֵהַהוּא טַלָּא דְּאַנְעַר מֵרֵישֵׁיהּ, הַהוּא דְּאִיהוּ לְבַר, יִתְּעֲרוּן מֵתַיָּיא לְעָלְמָא דְּאָתֵי. דִּכְתִיב, "כִּי טַל אוֹרוֹת טַלֶּךָ" (ישעיה כו יט), אוֹרוֹת נְהוֹרָא דְּחִוַורְתָּא דְּעַתִּיקָא. וּמֵהַהוּא טַלָּא, מִתְקַיְּימִין קַדִּישֵׁי עֶלְיוֹנִין. וְהוּא מָנָא דְּטַחְנֵי לְצַדִּיקַיָּיא לְעָלְמָא דְּאָתֵי. וְנָטִיף הַהוּא טַלָּא לְחַקְלָא דְּתַפּוּחִין קַדִּישִׁין, הֲדָא הוּא דִכְתִיב, "וַתַּעַל שִׁכְבַת הַטָּל, וְהִנֵּה עַל־פְּנֵי הַמִּדְבָּר דַּק מְחוּסְפָּס" (שמות טז יד). וְחֵיזוּ הַהוּא טַלָּא חִוָּור, כְּהַאי גַּוְונָא דְּאַבְנִין דִּבְדּוֹלְחָא, דְּאִתְחַזְיָיא כָּל גַּוְונִין בְּגַוָּוהּ. הֲדָא הוּא דִכְתִיב, "וְעֵינוֹ כְּעֵין הַבְּדוֹלַח" (במדבר יא ז).


הַאי גּוּלְגַּלְתָּא - חִוָּורָא דִּילֵיהּ, אַנְהִיר לִתְלֵיסַר עִיבָר גְּלִיפִין בְּסַחֲרָנוֹי. לְאַרְבַּע עִיבָר בְּסִטְרָא חַד, וּלְאַרְבַּע עִיבָר בְּסִטְרָא דָּא, בְּסִטְרָא דְּאַנְפּוֹי. וּלְאַרְבַּע עִיבָר בְּסִטְרָא דָּא, לְסִטְרָא דְּאֲחוֹרָא. וְחַד לְעֵילָּא דְּגוּלְגַּלְתָּא.


וּמֵהַאי אִתְפְּשָׁט אוֹרְכָא דְּאַנְפּוֹי, לִתְלַת מְאָה וְשִׁבְעִין רִבּוֹא עָלְמִין. וְהַהוּא אִתְקְרֵי 'אֶרֶךְ אַפַּיִם'. וְהַאי עַתִּיקָא דְּעַתִּיקִין אִתְקְרֵי 'אֲרִיכָא דְּאַנְפִּין'. וְהַהוּא דִּלְבַר אִתְקְרֵי 'זְעֵיר אַנְפִּין'. לָקֳבְלֵיהּ דְּעַתִּיקָא סָבָא, קֹדֶשׁ קֳדָשִׁים דְּקֻדְשַׁיָא. וּזְעֵיר אַנְפִּין כַּד אִסְתָּכַּל לְהַאי, כֹּלָּא דִּלְתַּתָּא אִתְתְּקַּן, וְאַנְפּוֹי מִתְפַּשְּׁטִין וַאֲרִיכִין בְּהַהוּא זִמְנָא, אֲבָל לָא כָּל שַׁעֲתָא כְּמָה דְּעַתִּיקָא.


וּמֵהַאי גּוּלְגַּלְתָּא, נָפִיק חַד עִיבָר חִיוָּר לְגוּלְגַּלְתָּא דִּזְעֵיר אַנְפִּין, לְתַקְּנָא רֵישֵׁיהּ. וּמֵהַאי לִשְׁאַר גּוּלְגַּלְתִּין דִּלְתַּתָּא, דְּלֵית לוֹן חוּשְׁבָּנָא. וְכָל גּוּלְגַּלְתָּא יָהֲבִין אֲגָר חִיוַרְתָּא לְעַתִּיק יוֹמִין. כַּד עָאלִין בְּחוּשְׁבָּנָא תְּחוֹת שַׁרְבִיטָא. וְלָקֳבֵיל דָּא, בֶּקַע לַגוּלְגּוֹלֶת לְתַתָּא, כַּד עָאלִין בְּחוּשְׁבָּנָא.