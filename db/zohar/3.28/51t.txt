שנינו, בָּכָה רַבִּי שִׁמְעוֹן, והרים קולו, ואמר:

- אם ב[גלל ה]דברים שלנו, שנתגלו כאן, נגנזו החברים באדרת העולם הבא, והסתלקו מהזה עולם - יאות ויפה היה, בגלל שלא נתגלו ל[סתם ]אחד מבני העולם.

חזר ואמר:

- [אני] חוזר בי, שהרי גלוי לפניו של עתיק העתיקים, הסתום מכל סתומים, שהרי לא לכבוד שלי (=לכבודי) עשיתי [זאת], ולא לכבוד של בית אבא, ולא לכבוד של החברים האלו - אלא בשביל שלא יטעו [בני האדם] בדרכיו [של ה], ולא יכנסו בבושה בשערי היכליו, ולא ימחו בידיהם. זכאית חלקי עמהם, לעולם הבא.


שנינו, טרם יצאו החברים מההיא אדרא - מתו רבי יוסי בן רבי יעקב, ורבי חזקיה, ורבי ייסא. וראו החברים, שהיו נושאים להם(~אותם) מלאכים קדושים בההיא פרסא*. ואמר רבי שמעון דבר - ונעצרו.

צרח ואמר:

- אולי - חס ושלום - גזרה נגזרה עלינו להענש, [על זה] שנגלה על ידנו, מה שלא נגלה מהיום שעמד משה על הר סיני, שכתוב: "וַיְהִי שָׁם עִם יהוה אַרְבָּעִים יוֹם וְאַרְבָּעִים לַיְלָה (לחם לא אכל ומים לא שתה ...)" (שמות לד כח). מה אני [חשוב] כאן, אם בגלל זה נענשו [החכמים]?


שמע קול:

- זכאי אתה, רבי שמעון! זכאית חלקך ו[חלק ]החברים האלו שעומדים איתך, שהרי נתגלו לכם, מה שלא נתגלה לכל הצבא שלמעלה. אבל בוא, ראה! שהרי כתוב: "בִּבְכוֹרוֹ יְיַסְּדֶנָּה, וּבִצְעִירוֹ יַצִּיב דְּלָתֶיהָ" (יהושע ו כו). וְכָּל שֶׁכֵּן שב[עת ]רצון רב וחזק, נדבקו נפשותיהם, בשעה הזו שנלקחו. זכאית חלקם, שהרי בשלמות הסתלקו.


שנינו, בעוד שנתגלים דברים, נתרגשו עליונים ותחתונים, וקול נתעורר במאתיים וחמישים עולמות, שהרי דברים עתיקים למטה נתגלו, [ועוד|ועד] שאלו [הרבנים] - מתבשמות נשמותיהם באותם דברים, יצאה נשמתם בנשיקה, ונקשרה בההיא פרסא, ונושאים אותם מלאכים עליונים, ומעלים אותם למעלה.

ומדוע [דווקא] אלו? - משום שנכנסו ולא יצאו [ב]זמן אחר (~בפעם אחרת) מן קודם לכן, וכולם האחרים - נכנסו ויצאו.


אָמַר רַבִּי שִׁמְעוֹן:

- כמה זכאית חלקם של אלו השלושה, זכאית חלקינו לעולם הבא בגלל זה.

יצא קול שנית ואמר:

- "וְאַתֶּם הַדְּבֵקִים בַּיהוה אֱלֹהֵיכֶם חַיִּים כֻּלְכֶם הַיּוֹם" (דברים ד ד).

קמו והלכו. בכל מקום שהיו מסתכלים, עלה ריחות. אמר רבי שמעון:

- משמע מזה, שהעולם מתברך בגללנו.

והיו מאירים פניהם של כולם, ולא היו יכולים בני העולם להסתכל בהם.


שנינו, עשרה נכנסו, ושבעה יצאו, והיה שמח רבי שמעון, ורבי אבא - עצוב. יום אחד, היה יושב רבי שמעון ורבי אבא עימו. אמר רבי שמעון [איזה] דבר, ו[אז ]ראו את אלו השלושה, שהיו מביאים אותם מלאכים עליונים, ומראים להם גנוזים וחדרים שלמעלה, בשביל הכבוד שלהם, והיו מכניסים אותם בהרי [שמן] אפרסמון זך (~טהור). נחה דעתו של רבי אבא.


שנינו, מההוא יום לא נעדרו החברים מבית רבי שמעון. וכאשר היה רבי שמעון מגלה סודות, לא +היו+ נמצאים שם אלא הם. והיה קורא להם רבי שמעון:

- שבעה אנו, עיני יהוה, _משום_ שכתוב: "שִׁבְעָה אֵלֶּה עֵינֵי יהוה" (זכריה ד י), ועלינו נאמר.

אָמַר רִבִּי אַבָּא:

- אנו שישה מאורות, שמאירים מהשביעי. אתה הוא השביעי של הכל, שהרי אין קיום לשישה, חוץ משבעה, שהכל תלוי בשביעי. רבי יהודה קורא לו 'שַׁבָּת', שכל השישה ממנו מתברכים, משום שכתוב: "שַׁבָּת לַיהוה" (שמות כ ט), "קֹדֶשׁ לַיהוה" (שמות טז כג), מַה 'שַׁבָּת לַיהוה' קֹדֶשׁ, אף רַבִּי שִׁמְעוֹן, 'שַׁבָּת לַיהוה' - קֹדֶשׁ.