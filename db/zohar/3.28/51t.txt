שנינו, בָּכָה רַבִּי שִׁמְעוֹן, והרים קולו, ואמר:

- אם בדברים שלנו, שנתגלו כאן, נגנזו החברים באדרת העולם הבא, והסתלקו מהזה עולם, יאות ויפה היה, בגלל שלא נתגלו לאחד מבני העולם.

חזר ואמר:

- חוזר בי, שהרי גלוי לפניו של עתיק העתיקים, סתום מכל סתומים, שהרי לא לכבודי עשני, ולא לכבות בית אבא, ולא לכבוד חברים אלו, אלא בשביל שלא יטעו בדרכיו, ולא יכנסו בבושה בשערי היכליו, ולא ימחו בידיהם. זכאית חלקי עמהם, לעולם הבא.


שנינו, טרם יצאו החברים מההיא אדרא, מתו רבי יוסי בן רבי יעקב, ורבי חזקיה, ורבי ייסא. וראו החברים, שהיו נושאים אותם מלאכים קדושים בההיא פרסא. ואמר רבי שמעון דבר, ונשתככו. צרח ואמר:

- אולי חס ושלום גזרה נגזרה עלינו להענש, שנגלה על ידינו מה שלא נגלה מהיום שעמד משה על הר סיני, שכתוב: "וַיְהִי שָׁם עִם יהוה אַרְבָּעִים יוֹם וְאַרְבָּעִים לַיְלָה" (שמות לד כח). מה אני כאן? אם בגלל זה נענשו.














