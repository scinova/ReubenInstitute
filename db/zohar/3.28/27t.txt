שערי רישא דִּזְעֵיר אַנְפִּין


לָמַדְנוּ, שבגולגולת הָרֹאשׁ, תלויים אֶלֶף אלפי רבבות וּרְבָבוֹת רבבות קוצים של שְׂעָרוֹת, אדומות, ומסתבכות זֹאת בזאת, ומתערבות זֹאת בזאת. וְאֵין חֶשְׁבּוֹן לנימים של כל קוץ וקוץ, שאוחזות בה טהורות וטמאות. וּמִכָּאן נאחזים טעמי הַתּוֹרָה, בטהרה, בטומאה, בכל אוֹתָם צְדָדִים שֶׁהֵם טהורים, בכל אוֹתָם צְדָדִים שֶׁהֵם טמאים.


יוֹשְׁבִים קוצים, מסתבכים וחזקים, מֵהֶם רכים, מֵהֶם חֲזָקִים. וּבְכָל קוץ וקוץ, יוֹשְׁבִים נימים תלים עַל תלים, מתלהטים ותלויים, כגיבור חָזָק, בַּעַל מְנַצֵּחַ קרבות, בְּתִיקּוּן נאה, בְּתִיקּוּן יָפֶה וְחָזָק, בחור כארזים גְּדוֹלִים וחזקים, זֶהוּ שכתוב, "בָּחוּר כָּאֲרָזִים" (שִׁיר השירים הַ טז).


מתתקנים קוצים של שְׂעָרוֹת, ותלויים תלים עַל תלים, מִזֶּה הַצַּד לזה הַצַּד, עַל הגולגולת, זֶהוּ שכתוב, "קְווּצּוֹתָיו תַּלְתַּלִּים" (שִׁיר השירים הַ יא). ולמדנו, שֶׁיּוֹשְׁבִים תלים תלים, מִשּׁוּם שמושכים ממבועות מרובות, של שלושה חללי המוח. ממבועת חלל אֶחָד של הגולגולת, נמשכות שְׂעָרוֹת בהמשכיות, ונעשות תלים, שתלויים מִכַּמָּה מבועות, שנמשכות מִזֶּה הֶחָלָל. מהחלל השני, יוֹצְאוֹת חמישים מבועות, ונמשכות שְׂעָרוֹת מֵאוֹתָן מבועות בהמשכיות, וְנַעֲשִׂים תלים, שתלויים ומתערבים בקוצים אֲחֵרִים. מהחלל הַשְּׁלִישִׁי, יוצאים אֶלֶף אלפי חֲדָרִים ופרוזדורים, ונמשכות שְׂעָרוֹת בהמשכיות מכולם. וּמִשּׁוּם כך, הֵם קוצים תלים עַל תלים.


וכולם מוֹשְׁכִים שנמשכים משלושת חללים של מוח הגולגולת, וְכָל אוֹתָם נימים וְכָל אוֹתָם קוצים, תלויים ומכסים לצד הָאָוזְנַיִים. וּמִשּׁוּם כף כתוב, "הַטֵּה אֱלֹהַי אָזְנְךָ וּשְׁמָע" (דניאל ט יח). ובאלו התלים, תלויים הימין והשמאל, האור והחושך, הרחמים וְהַדִּין. וְכָל הימין והשמאל תלויים בזה, וְלֹא בעתיק.


בהתחלקות השערות, נִּרְאֵית דֶּרֶךְ אַחַת דקה, שֶׁנֶּאֱחֶזֶת מאותה הַדֶּרֶךְ של עַתִּיק יָמִים. ומאותה הַדֶּרֶךְ, מתחלקים שֵׁשׁ מאות ושלושה עשר דרכים, שמתחלקים בדרכי מצוות הַתּוֹרָה, שכתוב, "כָּל־אָרְחוֹת יְהֹוָה חֶסֶד וְאֱמֶת, לְנוֹצְרֵי בְרִיתוֹ וְעֵדוֹתָיו" (תהלים כה י).


לָמַדְנוּ, שבכל קוץ וקוץ, נאחזים אֶלֶף אלפי בַּעֲלֵי יבבה ויללה, שתלויים בכל קוץ וקוץ, מֵהֶם חֲזָקִים, וּמֵהֶם רכים, בעליהם של המשקל. מִשּׁוּם כך, יֵשׁ יָמִין ויש שְׂמֹאל.