="וְאֵלֶּה הַמְּלָכִים"


גִּילָּה בְּסוֹד וּפָתַח וְאָמַר:

- כָּתוּב, "וְאֵלֶּה הַמְּלָכִים אֲשֶׁר מָלְכוּ בְּאֶרֶץ אֱדוֹם לִפְנֵי מְלָךְ־מֶלֶךְ …" (בראשית לו לא). זַכָּאִים אַתֶּם הַצַּדִּיקִים, שֶׁנִּתְגַּלּוּ לָכֶם סוֹדֵי סוֹדוֹת הַתּוֹרָה, שֶׁלֹּא מִתְגַּלִּים אֲפִילּוּ לִקְדוֹשִׁים עֶלְיוֹנִים. מִי יַשְׁגִּיחַ בָּזֶה? וּמִי יִזְכֶּה בָּזֶה? שֶׁהוּא הָעֵדוּת עַל הָאֱמוּנָה שֶׁל הַכֹּל. הַתְּפִילָּה בְּרָצוֹן תִּהְיֶה, שֶׁלֹּא יֵיחָשֵׁב לְחַטֵּא לְגַלּוֹת זֹאת.


- וּמָה יַגִּידוּ הַחֲבֵרִים? שֶׁפָּסוּק זֶה קָשֶׁה הוּא! שֶׁהֲרֵי לֹא הָיָה לוֹ לִכְתּוֹב כָּךְ, שֶׁהֲרֵי רָאִינוּ כַּמָּה מְלָכִים הָיוּ, טֶרֶם שֶׁהִגִּיעוּ בְּנֵי יִשְׂרָאֵל, וְטֶרֶם שֶׁיִּהְיֶה מֶלֶךְ לִבְנֵי־יִשְׂרָאֵל, וּמָה נִרְאֶה כָּאן?

וּבָזֶה הִתְעוֹרְרוּ הַחֲבֵרִים.

- אֶלָּא, סוֹד הַסּוֹדוֹת הוּא, שֶׁלֹּא יְכוֹלִים בְּנֵי־אָדָם לְדַעַת וּלְהִיוָּודַע וְלִרְחוֹשׁ בְּדַעְתָּם בָּזֶה.


- למדנו, שעתיק העתיקים, נסתר הנסתרים, בטרם ~זמין~ תיקוניו של המלך, ~ועטרי עטרת~, התחלה וסיום לא היה. והיה מגלף ומשער בו. ופרש לפניו ~גבול~ אחד, ובה גילף ושיער מלכים.


- ותיקוניו לא נתקיימו, זה הוא שכתוב, "וְאֵלֶּה הַמְּלָכִים אֲשֶׁר מָלְכוּ בְּאֶרֶץ אֱדוֹם לִפְנֵי מְלָךְ־מֶלֶךְ לִבְנֵי־יִשְׂרָאֵל"  (בראשית לו לא), המלך הראשון, לבני־ישראל הראשון. וכולם שגולפו, בשמותיהם נקראים. ולא נתקיימו, עד שהניח להם, והצניע אותם. ולאחר זמן, הוא התעלה באותו ~הגבול~, ונתתקן בתקוניו.


- ולמדנו, שכשעלה ברצון, לברוא את התורה, נסתרת שני אלפי שנים היתה, והוציאה, מיד אמרה לפניו:
- מי שרוצה להתתקן ולעשות - יתקן קודם תיקוניו