תִּקּוּנָא תְּמִינָאָה


תִּקּוּנָא תְּמִינָאָה: נָפִיק חַד חוּטָא דְּשַׂעְרֵי, סוֹחֲרָנֵיהּ דְּדִיקְנָא, וְתַלְיָין בְּשִׁקּוּלָא עַד טַבּוּרָא. קוּם אֶלְעָזָר בְּרִי, אַתְקִין תִּקּוּנָא דָּא!


קָם רִבִּי אֶלְעָזָר, פָּתַח וְאָמַר: הַכֹּל תָּלוּי בְּמַזָּל, וַאֲפִילּוּ סֵפֶר תּוֹרָה בָּהֵיכָל. מִלָּה דָּא אוֹקִימְנָא בְּסִפְרָא דִּצְנִיעוּתָא, וְהָכָא אִית לְאִסְתַּכְּלָא, וְכִי הַכֹּל תָּלוּי בְּמַזָּל? וְתָנֵינָן, סֵפֶר תּוֹרָה קֹדֶשׁ, וְנַרְתֵּקוֹ קֹדֶשׁ, וְהַהֵיכָל קֹדֶשׁ. וּכְתִיב "וְקָרָא זֶה אֶל־זֶה וְאָמַר, קָדשׁ קָדשׁ קָדשׁ" (ישעיה ו ג) - הָא תְּלַת אִינּוּן, וְסֵפֶר תּוֹרָה לָקֳבְלֵיהוֹן, נַרְתְּקוֹ קֹדֶשׁ, וְהַהֵיכָל קֹדֶשׁ, וְהוּא קָדשׁ. וְהַתּוֹרָה נִתְּנָה בְּשָׁלֹשׁ קְדוּשׁוֹת, בְּשָׁלֹשׁ מַעֲלוֹת, בְּיָּמִים שְׁלֹשָׁה. וּשְׁכִינָה בְּשָׁלֹשׁ: לוּחוֹת וַאֲרוֹן וְהֵיכַל. וְהַכֹּל בְּסֵפֶר תּוֹרָה תַּלְיָא, וְאִיהוּ תַּלְיָא בְּמַזָּל? וּכְתִיב "וּמֵאוֹתוֹת הַשָּׁמַיִם אַל תֵּחָתּוּ" (ירמיה י ב). מַאן דְּאִיהוּ בִּקְדוּשׁוֹת הַלָּלוּ, לֶהֱוֵי תַּלְיָא בְּמַזָּלָא?


אֶלָּא, הָכִי אוֹקִימְנָא בְּסִפְרָא דִּצְנִיעוּתָא, הַאי חוּטָא, יַקִּירָא קַדִּישָׁא, דְּכָל שַׂעְרֵי דְּדִיקְנָא תַּלְיָין בֵּיהּ, אִתְקְרֵי 'מַזָּל'. מַאי טַעְמָא? מִשּׁוּם דְּכָל קָדְשֵׁי קוֹדָשִׁין דְּקוּדְשַיָּא, בְּהַאי מַזָּלָא תַּלְיָין. וְסֵפֶר תּוֹרָה, אַף עַל גַּב דְּאִיהוּ קָדוֹשׁ, לָא חָל עָלֵיהּ עֶשֶׂר קִדוּשִׁין עַד דְּעָיִיל לָהֵיכָל. כֵּיוָן דְּעָיִיל לָהֵיכָל, אִתְקְרֵי 'קָדוֹשׁ בְּעֶשֶׂר קְדוּשׁוֹת'. כְּגַוְונָא דָּא, דְּלָא אִתְקְרֵי 'הֵיכָל', אֶלָּא כַּד אִתְחַבְּרָן עֶשֶׂר קְדוּשׁוֹת. וְתָאנָא, הַכֹּל תָּלוּי בְּמַזָּל, דְּאִיהוּ הַאי חוּטָא יַקִּירָא קַדִישָׁא, דְּכָל שַׂעֲרִין תַּלְיָין בֵּיהּ.


אֲמַאי אִקְרֵי 'מַזָּל'? מִשּׁוּם דְּמִנֵּיהּ תַּלְיָין מַזָּלֵי, וּמַזְּלֵי מִנֵּיהּ עִלָּאִין וְתַתָּאִין. וּבְגִין כָּךְ אִיהִי תַּלְיָיא, וּבֵיהּ תַּלְיָין כָּל מִלֵּי דְּעָלְמָא, עִלָּאִין וְתַתָּאִין. וַאֲפִילּוּ סֵפֶר תּוֹרָה שֶׁבָּהֵיכָל, דְּמִתְעַטֵּר בְּעֶשֶׂר קְדוּשׁוֹת, לָא נָפִיק מִכְּלָלֵיהּ עִם שְׁאַר קִדּוּשִׁין, וְכֻלְּהוּ תַּלְיָין בְּהַאי. וּמַאן דְּחָמֵי לְהַאי תִּקּוּנָא, אִתְּכַּבְּשָן חוֹבֵיהוֹן מִקַּמֵּיהּ וּמִתְכַּפְיָין, הֲדָא הוּא דִכְתִיב, "יִכְבּוֹש עֲוֹנוֹתֵינוּ" (מיכה ז יט). אָמַר לֵיהּ רַבִּי שִׁמְעוֹן, בְּרִיךְ בְּרִי לְקוּדְשָׁא דְּקַדִּישִין, עַתִּיק מִכֹּלָּא.