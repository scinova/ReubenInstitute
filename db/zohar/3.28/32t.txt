- שנינו - אמר רבי שמעון - מעיד אני עלי [את] השמים, ולכל (~ואת כל) אלו שעלינו עומדים (~המלאכים), שמשמחים דברים אלו בכל העולמות. ומשמחים בליבי דברי, ובתוך פרוכת עליונה שפרוסה עלינו נחבאים ועולים, וגונז להם העתיק של הכל - גנוז וסתום מהכל.

- וכאשר התחלנו לדבר, לא היו יודעים החברים, שכל האלו הדברים הקדושים מתעוררים כאן. אשרי חלקכם, החברים שכאן, ואשרי חלקי עמכם, בעולם זה ובעולם שבא.


פָּתַח רַבִּי שִׁמְעוֹן וְאָמַר: "וְאַתֶּם הַדְּבֵקִים בַּיהוה אֱלֹהֵיכֶם ..." (דברים ד ד).

מי עם קדוש כישראל? שכתוב בו "אַשְׁרֶיךָ יִשְׂרָאֵל, מִי כָמוֹךָ" (דברים לג כט), שכתוב "מִי כָמֹכָה בָּאֵלִם, יהוה" (שמות טו יא). מִשּׁוּם שהדבקות שלהם היא בשם הקדוש בעולם זה, ובעולם שבא יותר מכאן, ששם לא נפרדים ממנו, מֵהַהוּא צְרוֹר שצרורים בו הצדיקים, זה הוא שכתוב "וְאַתֶּם הַדְּבֵקִים בַּיהוה", ולא כתוב 'הַדְּבֵקִים לַיהוה', אֶלָּא 'בַּיהוה' מַמָּשׁ.


שנינו, כאשר יורד מן הזקן המכובד העליון של העתיק הקדוש - סתום וטמון מהכל - שמן של משחה קדושה, לזקן של קצר־פנים - נתתקן הזקן שלו, בתשעה תיקונים.

ובשעה שמאיר הזקן המכובד של עתיק העתיקים, בזה הזקן של קצר־פנים, נמשכים* שלושה מבועים של שמן עליון בזה הזקן, וממנו שופעים עשרים ושתים אותיות [של השם הקדוש|של התורה].


ואם תאמר: זקן לא נמצא! ולא אמר שלמה אלא "לְחָיָיו" (שיר־השירים ה יג)! ולא קורא 'זקן'.

אלא כך שנינו בצניעות הספר: כל מה שנחבא וגנוז, ולא נזכר ולא נתגלה - ההוא דבר הוא עליון ומכובד מהכל, ובגלל זה הוא סתום וגנוז. והזקן, משום שהוא משובח ושלם ומכובד מכל פרצוף - גנזו (=גנז אותו) הפסוק, ולא נגלה.


ושנינו, הזה זקן שהוא שלימות הפרצוף והיופי של קצר פנים, יוצא מאוזניו, ויורד, ועולה, ומחפה בערוגת הבושם. מה [זה] ערוגת הבושם? כמו שאתה אומר "לְחָיָיו כַּעֲרוּגַת הַבּוֹשֶׂם" (שיר־השירים ה) (ולא 'ערוגות').

בתשעה תיקונים, נתקן הזה זקן של קצר־פנים. בשערות (של הזקן) השחורות, מתתקן בתיקון יפה, כגיבור חזק, יפה למראה, שכתוב: "בָּחוּר כָּאֲרָזִים" (שיר־השירים ה).


התיקון הראשון: מתתקן השער מלמעלה, ויוצא ההוא ניצוץ - נר הקרדינותא, ויוצא מה[מקום ה]כולל אויר זך, ומכה בתחת שער הראש, מתחת קבוצות [שער] שעל האוזניים, ויורד מלפני פתח האוזניים נימים על נימים, עד ראש הפה.


התיקון השני: יוצא השער, ועולה מראש הפה, עד הראש האחר של פתח הפה (~השפה האחרת), ויורד מתחת הפה, עד הראש האחר, נימים על נימים, בתיקון יפה.


תיקון שלישי: מאמצע שתחת החוטם, מתחת שני נקבים, יוצאת אחת דרך, ושערות זעירות(~קצרות) [ו]חזקות ממלאות לההיא דרך, ושאר שערות ממלאות מזה הצד ומזה הצד, סביבה של ההיא דרך. והדרך לא נראית למטה כלל, אלא ההיא דרך שלמעלה, שיורדת עד ראש (~תחילת) השפתיים, ושם שוקעת ההיא דרך.


תיקון רביעי: יוצא השער, ונתקן, ועולה ומחפה בלחייו תקרובת בושם*.


תיקון חמישי: פוסק השער, ונראים שני תפוחים מכאן ומכאן, אדומים כהזאת ורד אדומה, ומתלהטים במאתיים ושבעים עולמות, שמתלהטים [משם|מהם].


תיקון שישי: יוצא השער כאחד חוט בסביבו של הזקן, ותלוים עד ראש מעייו (~תחילת המעיים שלו, החזה), ולא יורד עד הטבור.


תיקון שביעי: שלא תלויות השערות על הפה, והפה נפנה מכל צדדיו, ויושבות השערות בתיקון סביב סביב לו.


תיקון שמיני: שיורדות השערות תחת הזקן, [כדי] ש[תהינה ]מחפות [את] העורף שלא יראה. כל השערות דקות, נימים על נימים, מלאות מכל צדדיו.


התיקון התשיעי: (מתערבות השערות עם ההן) [שמתחברות|שנמשכות], השערות כולן במשקל [מעולה|מלא] [עם|עד] אותן שערות שתלויות. כולן במשקל יפה, כאחד גיבור חזק, אדון מנצח קרבות.


בתשעה תיקונים אלו, נמשכים ויוצאים תשעה מבועים של שמן משחה של מעלה, ומההוא שמן משחה, נמשכים לכל אותם שלמטה.

תשעה תיקונים אלו נמצאו בזקן זה. ובשלימות תיקון הזקן הזה, נקרא (בן אדם למטה) גיבור חזק, שכל מי שרואה [את] הזקן עומד בקיומו, תולה בו גבורה חזקה.

עד כאן תיקון הזקן של קצר־פנים.