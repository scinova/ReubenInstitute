=יום הכיפור
^מתוך זוהר חלק ג׳, פרשת 'אמור', דף ק״ב, עמוד ב׳^
רבי אלעזר שאל את רבי שמעון אביו, אמר לו:
- היום הזה (=יום כיפור) - מדוע הוא במקום הזה תלוי, ולא במדרגה אחרת? שראוי הוא שיהיה במדרגה שהמלך שורה [בה], יותר מכולם!
אמר לו רבי שמעון:
אלעזר בני, כך הוא ודאי, ויפה שאלת.

בוא, ראה! המלך הקדוש, עוזב [את] היכלו וביתו ביד המלכה, ועוזב את בניו עמה, כדי לקחת אותם, ולהלקות אותם, ולשרות בתוכם.

שאם זוכים - המלכא עולה בשמחה בכבוד אל המלך. ואם לא זוכים - היא והם חוזרים לגלות. והרי העמדנו, כמו שכתוב: "מְשַׁדֶּד אָב יַבְרִיחַ אֵם"(משלי יט כו), וכתוב: "וּבְפִשְׁעֵיכֶם שֻׁלְּחָה אִמְּכֶם"(ישעיהו נ א).

ועל כן, יש יום אחד בשנה, להבחין(=לשים לב) בו, ולעיין בו. וכאשר מזדמן היום הזה, האמא העליונה, שכל החרות בידה, מזדמן לנגדה, להסתכל בישראל. וישראל מזדרזים ביום הזה, בכמה עבודות, בכמה תפילות, בכמה ענויים, כולם בזכות.

אזי מזדמן להם חירות, ממקום שכל חירות בידה של המלכה. בני המלך - בניה - שמתפקדים בידה, כולם זכאים, כולם בלא חטאים, ללא חובות, אזי מרבה בנים למלך העליון כראוי.

וכאשר היום הזה לא נמצאו כראוי = אוי להם, אוי לשולחיהם, אוי כי המלכה מתרחקת מהמלך, ואימא עליונה מסתלקת, ולא יוצאת חירות ממנה לעולמים!

זכאם הם ישראל, שהקדוש ברוך הוא לימד אותם [את] דרכיו, כדי להינצל מן הדין, ויימצאו זכאים לפניו, זאת הוא שכתוב: "כִּי בַיּוֹם הַזֶּה יְכַפֵּר עֲלֵיכֶם לְטַהֵר אֶתְכֶם"(ויקרא טז ל), וכתוב: "וְזָרַקְתִּי עֲלֵיכֶם מַיִם טְהוֹרִים וּטְהַרְתֶּם מִכָּל טֻמְאוֹתֵיכֶם"(יחזקאל לו כה).






