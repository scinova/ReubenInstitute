דֵין סֵפֶר +יֵיחוּס+ תּוֹלְדַת אָדָם: בְּיוֹמָא דִבְּרָא יְיָ אָדָם, בִּדְיוּקְנָא דַיְיָ עֲבִידְתֵּיהּ.
דְכַר וְנוּקְבָא בְּרָאנוּן; וּבְרִיךְ יַתְהוֹן +בְּשׁוּם מֵימְרֵיהּ+, וּקְרָא יַת שׁוּמְהוֹן 'אָדָם', בְּיוֹמָא דְאִיתְבְּרִיאוּ.
וַחֲיָא אָדָם מְאָה וּתְלָתִין שְׁנִין, וְאוֹלִיד +יַת שֵׁת דְדָמֵי+ _לְ_אִקוּנֵיהּ _וְלִ_דְמוּתֵיהּ, +אֲרוּם מִן קַדְמַת דְנָא אוֹלֵידַת חַוָה יַת קַיִן, דְלָא דָמֵי לֵיהּ, וְהֶבֶל אִתְקְטֵיל עַל יְדוֹי, וְקַיִן אִטְרַד, וְלָא אִתְיַיחְסוּ זַרְעִיתֵיהּ בְּסֵפֶר יֵיחוּס אָדָם, וּבָתַר כֵּן אוֹלִיד יַת דְדָמֵי לֵיהּ+, וּקְרָא יַת שְׁמֵיהּ 'שֵׁת'.
וַהֲווֹ יוֹמֵי אָדָם, בָּתַר דְאוֹלִיד יַת שֵׁת, תַּמְנֵי מְאָה שְׁנִין, וְאוֹלִיד בְּנִין וּבְנָן.



וַהֲווֹ כָּל יוֹמֵי שֵׁת: תְּשַׁע מְאָה, וְתַרְתֵּי סְרֵי שְׁנִין; וּמִית.
וַחֲיָא אֱנוֹשׁ תִּשְׁעִין שְׁנִין, וְאוֹלִיד יַת קֵינָן.
וַחֲיָא אֱנוֹשׁ, בָּתַר דְאוֹלִיד יַת קֵינָן: תַּמְנֵי מְאָה, וַחֲמֵיסַר שְׁנִין; וְאוֹלִיד בְּנִין וּבְנָן.
וַהֲווֹ כָּל יוֹמֵי אֱנוֹשׁ: תְּשַׁע מְאָה, וַחַמֵש שְׁנִין, וּמִית.
וַחֲיָא קֵינָן שׁוּבְעִין שְׁנִין, וְאוֹלִיד יַת מַהֲלַלְאֵל.
וַחֲיָא קֵינָן בָּתַר דְאוֹלִיד יַת מַהֲלַלְאֵל: תְּמָנֵי מְאָה, וְאַרְבְּעִין שְׁנִין; וְאוֹלִיד בְּנִין וּבְנָן.
וַהֲווֹ כָּל יוֹמֵי קֵינָן: תְּשַׁע מְאָה, וְעֶשֶר שְׁנִין; וּמִית.
וַחֲיָא מַהֲלַלְאֵל שִׁתִּין וַחֲמֵשׁ שְׁנִין, וְאוֹלִיד יַת יֶרֶד.
וַחֲיָא מַהֲלַלְאֵל, בָּתַר דְאוֹלִיד יַת יֶרֶד: תְּמָנֵי מְאָה וּתְלָתִין שְׁנִין; וְאוֹלִיד בְּנִין וּבְנָן.
וַהֲווֹ כָּל יוֹמֵי מַהֲלַלְאֵל: תְּמָנֵי מְאָה וְתִשְׁעִין וַחֲמֵשׁ שְׁנִין; וּמִית.
וְחַיָא יֶרֶד מְאָה וְשִׁיתִּין וְתַרְתֵּין שְׁנִין, וְאוֹלִיד יַת חֲנוֹךְ.
וַחֲיָא יֶרֶד, בָּתַר דְאוֹלִיד יַת חֲנוֹךְ: תְּמָנֵי מְאָה שְׁנִין; וְאוֹלִיד בְּנִין וּבְנָן.
וַהֲווֹ כָּל יוֹמֵי יֶרֶד: תְּשַׁע מְאָה וְשִׁיתִּין וְתַרְתֵּין שְׁנִין; וּמִית.
וַחֲיָא חֲנוֹךְ שִׁיתִּין וַחֲמֵשׁ שְׁנִין, וְאוֹלִיד יַת מְתוּשָׁלַח.
וּ_פְלַח_ חֲנוֹךְ +בִּקְשׁוֹט קֳדָם+ יְיָ, בָּתַר דְאוֹלִיד יַת מְתוּשֶׁלַח: תְּלַת מְאָה שְׁנִין; וְאוֹלִיד בְּנִין וּבְנָן.
וַהֲווֹ כָּל יוֹמֵי חֲנוֹךְ +עִם דַיְירֵי אַרְעָא+: תְּלַת מְאָה וְשִׁיתִּין וַחֲמֵשׁ שְׁנִין.
וּ_פְלַח_ חֲנוֹךְ +בְּקוּשְׁטָא קֳדָם+ יְיָ; וְהָא לֵיתוֹהִי +עִם דַיְירֵי אַרְעָא+, אֲרוּם +אִתְנְגִיד, וְסַלִיק לִרְקִיעָא, בְּמֵימַר קָדָם יְיָ, וּקְרָא שְׁמֵיהּ 'מִיטַטְרוֹן', סַפְרָא רַבָּא+.
וַחֲיָא מְתוּשֶׁלַח מְאָה וּתְמָנִין וּשְׁבַע שְׁנִין, וְאוֹלִיד יַת לָמֶךְ.
וַחֲיָא מְתוּשֶׁלַח, בָּתַר דְאוֹלִיד יַת לֶמֶךְ: שְׁבַע מְאָה וּתְמָנִין וְתַרְתֵּין שְׁנִין; וְאוֹלִיד בְּנִין וּבְנָן.
וַהֲווֹ כָּל יוֹמֵי מְתוּשֶׁלַח: תְּשַׁע מְאָה וְשִׁיתִּין וּתְשַׁע שְׁנִין; וּמִית.
וַחֲיָא לֶמֶךְ מְאָה וּתְמָנִין וְתַרְתֵּין שְׁנִין, וְאוֹלִיד בָּר.
וּקְרָא יַת שְׁמֵיהּ 'נחַ', לְמֵימָר: "דֵין יְנַחֲמִינָנָא מִ_פּוּלְחָנָא_ +דְלָא מַצְלְחָא+, וּמִ_לֵיעוֹת_ יְדָנָא, מִן אַרְעָא דִלִטָא יְיָ +בְּגִין חוֹבֵי בְּנֵי אֱנָשָׁא+.
וַחֲיָא לֶמֶךְ, בָּתַר דְאוֹלִיד יַת נחַ: חֲמֵשׁ מְאָה וְתִשְׁעִין וַחֲמֵשׁ שְׁנִין; וְאוֹלִיד בְּנִין וּבְנָן.
וַהֲווֹ כָּל יוֹמֵי לֶמֶךְ: שְׁבַע מְאָה וְשַׁבְעִין וּשְׁבַע שְׁנִין; וּמִית.
וַהֲוָה נחַ בַּר חֲמֵשׁ מְאָה שְׁנִין וְאוֹלִיד נחַ יַת שֵׁם וְיַת חָם וְיַת יָפֶת
