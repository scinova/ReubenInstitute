לְשַׁבָּחָא עַל יַד דָוִד לְמַדְכַּר עַל צְרוֹךְ לְבוֹנְתָּא:
אֱלָהָא לְפַצָאָה יָתִי יְיָ לְצַעְדִי זְרִיז:
יִבַהֲתוּן וְיִתְחַסְדוּן תָּבְעֵי נַפְשִׁי יְזוּרוּן לַאֲחוֹרָא וְיִכְסְפוּן דְצָבְיָן בָּשְׁתִּי:
יְתוּבוּן לַאֲחוֹרָא מְטוּל דִי כְמַנוּ עֲלַי יִתְפַּרְעוּן הֵיךְ בְּהִיתְהוֹן דְאָמְרִין עֲלַי חֲדֵינָא חֲדֵינָא:
יֶחְדוּן וִידוּצוּן בְּמֵימְרָךְ כָּל תָּבְעֵי אוּלְפָן מִנָךְ וְיֵימְרוּן תְּדִירָא יִסְגֵי יְקָרֵיהּ דַייָ רָחֲמֵי פּוּרְקָנָךְ:
וַאֲנָא עַנְיָא וַחֲשִׁיכָא אֱלָהָא זְרֵיז לִי סַעֲדִי וְשִׁזְבוּתִי אַתְּ הוּא יְיָ לָא תוֹחַר:
