שִׁירָא דְאִתְאֲמַר עַל מַסוּקִין דִתְהוֹמָא עַל יַד דָוִד אֱלוּלֵי יְיָ דַהֲוָה בְסַעְדָנָא יֵימְרוּן כְּדוּן יִשְׂרָאֵל:
אֱלוּלֵי מֵימְרָא דַייָ דַהֲוָה בְּסַעֲדָנָא כַּד קָם עֲלָנָא בַּר נָשׁ:
הָא בְכֵן כַּד חַיִין בְּלַעוּ יָתָנָא כַּד תַּקִיף רוּגְזֵהוֹן בָּנָא:
הָא בְּכֵן מַיָא שְׁטַפוּ יָתָנָא מַרְעִית עָבְרָא עַל נַפְשָׁנָא:
הָא בְּכֵן עָבַר עַל נַפְשָׁנָא מַלְכָּא דִמְתִיל לְמוֹי זֵידוֹנַיָא דְיַמָא:
בְּרִיךְ שְׁמָא דַייָ דְלָא מַסְרָנָא הֵיךְ תְּבִירָא לְשִׁנֵיהוֹן:
נַפְשָׁנָא הֵיךְ כְּצִפְּרָא אִשְׁתֵּיזְבֵת מִפַּחֵי תַקְלַיָא פָחָא אִתְּבַר וַאֲנָן אִשְׁתְּזָבְנָא:
סַעֲדָנָא בְּשׁוּם מֵימְרָא דַייָ דַעֲבַד שְׁמַיָא וְאַרְעָא:
