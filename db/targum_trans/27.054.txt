לְשַׁבָּחָא עַל תּוּשְׁבַּחְתָּא שִׂכְלָא טָבָא עַל יַד דָוִד:
כַּד אֲתוֹי אֱנָשֵׁי זִיף וַאֲמַרוּ לְשָׁאוּל הֲלָא דָוִד מִטַמַר גַבָּן:
אֱלָהָא בִּשְׁמָךְ פְּרוֹק יָתִי וּבְכֹּחַ גְבוּרְתָּךְ דוּן יָתִי:
יְיָ קַבֵּל צְלוֹתִי אֲצֵית לְמֵימָר פּוּמִי:
אֲרוּם זְדוֹנִין קָמוּ עֲלַי וַעֲלִימִין תְּבַעוּ נַפְשִׁי לָא שַׁווּ אֱלָהָא לְקִבְלֵיהוֹן לְעָלְמִין:
הָא יְיָ סְעִיר לִי יְיָ בְסָמְכֵי נַפְשִׁי:
יְתוּב בִּישָׁא לִמְעִיקַי בְּהֵמְנוּתָךְ אַמְאֵךְ יַתְהוֹן:
בְּנִכְסְתָא אֶדְבַּח קֳדָמָךְ אוֹדֵי שְׁמָךְ יְיָ אֲרוּם טָב:
אֲרוּם מִכָּל עָקָא פְּצֵי יָתִי וּבְבַעֲלֵי דְבָבַי חֲמָת עֵינָי נִקְמָתָא:
